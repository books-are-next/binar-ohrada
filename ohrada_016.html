<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="10">
    <meta name="apple-mobile-web-app-capable" content="yes">
    <title>10</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Ohrada">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Ohrada">
    <meta property="og:title" content="Ohrada">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Ohrada">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./ohrada_015.html">
    <link rel="next" href="./ohrada_017.html">
    <meta name="nb-order" content="12">
    <link rel="self" href="ohrada_016.html">
    <meta name="nb-identifier" content="binar-ohrada-ce4056a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2140" data-nb-chars="13303">
    <nav role="doc-toc">
      <ul class="plain section">
        <li><a href="ohrada_005.html">Věnování</a></li>
        <li><a href="ohrada_006.html">Předmluva</a></li>
        <li><a href="ohrada_007.html">1</a></li>
        <li><a href="ohrada_008.html">2</a></li>
        <li><a href="ohrada_009.html">3</a></li>
        <li><a href="ohrada_010.html">4</a></li>
        <li><a href="ohrada_011.html">5</a></li>
        <li><a href="ohrada_012.html">6</a></li>
        <li><a href="ohrada_013.html">7</a></li>
        <li><a href="ohrada_014.html">8</a></li>
        <li><a href="ohrada_015.html">9</a></li>
        <li><a href="ohrada_016.html">10</a></li>
        <li><a href="ohrada_017.html">11</a></li>
        <li><a href="ohrada_018.html">12</a></li>
        <li><a href="ohrada_019.html">13</a></li>
        <li><a href="ohrada_020.html">14</a></li>
        <li><a href="ohrada_021.html">15</a></li>
        <li><a href="ohrada_022.html">16</a></li>
        <li><a href="ohrada_023.html">17</a></li>
        <li><a href="ohrada_024.html">18</a></li>
        <li><a href="ohrada_025.html">19</a></li>
        <li><a href="ohrada_026.html">20</a></li>
        <li><a href="ohrada_027.html">21</a></li>
        <li><a href="ohrada_028.html">22</a></li>
        <li><a href="ohrada_029.html">23</a></li>
        <li><a href="ohrada_030.html">24</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">10</span></h1>
        <section>
          <p class="chunk" data-nb-ref-number="2" data-nb-words="57" data-nb-chars="320"><span class="idea" data-nb-ref-number="2" id="idea2" data-nb-words="57" data-nb-chars="320">Po&nbsp;jídle si&nbsp;soudruh Bugel rozepjal horní knoflík u&nbsp;kalhot a&nbsp;svalil se&nbsp;na&nbsp;otoman v&nbsp;kuchyni. Karin mu&nbsp;přinesla Novou svobodu, Igor popelník a&nbsp;Ivan cigarety se&nbsp;zápalkami. Paní Bugelová uklidila ze&nbsp;stolu, nacpala špinavé nádobí do&nbsp;dřezu a&nbsp;pustila se&nbsp;do&nbsp;háčkování řídké dečky z&nbsp;bílé příze, jako by&nbsp;jich už&nbsp;v&nbsp;bytě neměli dost.</span></p>
          <p class="chunk" data-nb-ref-number="3" data-nb-words="51" data-nb-chars="331"><span class="idea" data-nb-ref-number="3" id="idea3" data-nb-words="51" data-nb-chars="331">Na&nbsp;první stránce novin byla vyfotografovaná hlava telete, vyčnívající z&nbsp;okénka v&nbsp;dřevěné budce. Z&nbsp;nozder mu&nbsp;vystupovaly obláčky páry, bylo obrostlé neobvykle dlouhými a&nbsp;hustými chlupy, výsek krajiny za&nbsp;budkou pokryl sníh a&nbsp;led. Výraz telecích očí byl melancholický, smutný a&nbsp;vyčítavý, jako by&nbsp;zvíře prosilo soudruha Bugela o&nbsp;pomoc.</span></p>
          <p class="chunk" data-nb-ref-number="4" data-nb-words="82" data-nb-chars="498"><span class="idea" data-nb-ref-number="4" id="idea4" data-nb-words="82" data-nb-chars="498">Tele na&nbsp;fotografii bylo ze&nbsp;Sovětského svazu, odchováváno ve&nbsp;Štajmanově boudě. Zdálo se, že&nbsp;apeluje na&nbsp;soudruha Bugela, aby učinil, co&nbsp;je&nbsp;v&nbsp;jeho silách, i&nbsp;pro telata zdejší. Vždyť jsou zaostalá, vyrůstají s&nbsp;matkou krávou v&nbsp;tradičním chlévě, konečně by&nbsp;měla přestat žít postaru; také ona by&nbsp;se&nbsp;měla podílet na&nbsp;výdobytcích nového, spravedlivého společenského řádu. Telata celého světa mají právo na&nbsp;huňaté ochlupení a&nbsp;soudruh Bugel se&nbsp;o&nbsp;ně postará. Vykoná čin tak významný, že&nbsp;si&nbsp;ho&nbsp;všimnou až&nbsp;nahoře.</span></p>
          <p class="chunk" data-nb-ref-number="5" data-nb-words="57" data-nb-chars="339"><span class="idea" data-nb-ref-number="5" id="idea5" data-nb-words="57" data-nb-chars="339">Bugel byl sice člověk s&nbsp;nohama na&nbsp;zemi, žádný snílek, ale přesto se&nbsp;pokoušel představit si&nbsp;to&nbsp;posvátné NAHOŘE. Náboženskou otázku už&nbsp;měl vyřešenou. Ostatně, v&nbsp;jeho pracovní náplni bylo i&nbsp;propagování boží nejsoucnosti, i&nbsp;to je&nbsp;kultura. Shora mu&nbsp;poslali příručku, v&nbsp;níž Toník zatrhl pasáže o&nbsp;tom, že&nbsp;Bůh není, protože je&nbsp;to&nbsp;vědecky dokázáno.</span></p>
          <p class="chunk" data-nb-ref-number="6" data-nb-words="101" data-nb-chars="598"><span class="idea" data-nb-ref-number="6" id="idea6" data-nb-words="101" data-nb-chars="598">V&nbsp;dobách, kdy byl Bugel vyhládlým holičem, bylo obecně rozšířeno, že&nbsp;Bůh je, a&nbsp;převážná většina lidí chodila do&nbsp;kostela; i&nbsp;holič Bugel se&nbsp;svou manželkou tam občas zašel. Představoval si&nbsp;Ho&nbsp;jako starého moudrého muže v&nbsp;bílé říze se&nbsp;zlatým lemováním, sedí na&nbsp;obláčku a&nbsp;pozoruje lidské hemžení. Má&nbsp;knihu a&nbsp;do ní&nbsp;všechno zapisuje: hříchy i&nbsp;dobré skutky všech lidí, nic mu&nbsp;neujde. Jednoho dne se&nbsp;bude účtovat… Avšak ve&nbsp;chvíli, kdy ho&nbsp;– prostého holiče-proletáře&nbsp;– dva tlouštíci vyvolili k&nbsp;vyššímu poslání, ve&nbsp;chvíli, kdy odložil aktovku s&nbsp;lazebnickými nástroji a&nbsp;stal se&nbsp;váženým občanem, byl zrušen Bůh.</span></p>
          <p class="chunk" data-nb-ref-number="7" data-nb-words="76" data-nb-chars="489"><span class="idea" data-nb-ref-number="7" id="idea7" data-nb-words="76" data-nb-chars="489">Dneska je&nbsp;všechno znamenitě uspořádáno. Nad soudruhem Bugelem je&nbsp;v&nbsp;radnici ještě jedno patro, kam čas od&nbsp;času okresní tajemník svolává všechny vyšší i&nbsp;nižší referenty, posadí je&nbsp;kolem konferenčního stolu a&nbsp;seznámí s&nbsp;tím, co&nbsp;přišlo z&nbsp;výšin ještě vyšších. Tentokrát to&nbsp;byl problém, jak přimět zemědělce k&nbsp;tomu, aby pochopili studený odchov a&nbsp;ustájili telata ve&nbsp;Štajmanových boudách. A&nbsp;bodem dvě na&nbsp;pořadu bylo zorganizovat důstojné oslavy Prvního máje, svátku všech pracujících celého světa.</span></p>
          <p class="chunk" data-nb-ref-number="8" data-nb-words="82" data-nb-chars="506"><span class="idea" data-nb-ref-number="8" id="idea8" data-nb-words="82" data-nb-chars="506">V&nbsp;kuchyni na&nbsp;otomanu soudruh Bugel pochopil, že&nbsp;významný čin může nejlépe vyniknout na&nbsp;pozadí oslav významného svátku; mnohem výrazněji než o&nbsp;všedním dnu. Složil noviny a&nbsp;odložil je&nbsp;na&nbsp;podlahu. Zalila ho&nbsp;teplá vlna uspokojení sama se&nbsp;sebou. Jak ten svět báječně funguje, jak je&nbsp;dnes všechno správně uspořádáno! Každý má&nbsp;možnost plně se&nbsp;rozvinout. I&nbsp;z&nbsp;obyčejného holiče se&nbsp;může stát významný soudruh. Spokojeně potáhl z&nbsp;cigarety a&nbsp;zjistil, že&nbsp;vyhasla. Bez výčitek svědomí půlčíka zahodil a&nbsp;zapálil si&nbsp;novou.</span></p>
        </section>
        <section>
          <p class="chunk" data-nb-ref-number="9" data-nb-words="110" data-nb-chars="671"><span class="idea" data-nb-ref-number="9" id="idea9" data-nb-words="110" data-nb-chars="671">Jarmareční dny pominuly. Aranka Kubánková odjela se&nbsp;svým krámkem na&nbsp;kolečkách do&nbsp;světa širého rozdávat úsměvy, prodávat iluze, nabíjet pušky; lákat a&nbsp;nedat nic než růži bez vůně. Její obraz uvízl v&nbsp;Tomášově mysli; živen představivostí a&nbsp;nenaplněnými tužbami nevybledl, nabýval stále zářivějších barev. Zlaté náušnice se&nbsp;leskly víc než tisíc sluncí, kosmické oči polykaly to&nbsp;ostatní, co&nbsp;ještě Tomášovi zbylo v&nbsp;hlavě a&nbsp;v&nbsp;srdci. Byl to&nbsp;bolavý obraz na&nbsp;nebi (anebo v&nbsp;pekle)&nbsp;– v&nbsp;nedosažitelnu. Tomáš v&nbsp;koruně kaštanu štkal do&nbsp;sebe, šťáral se&nbsp;v&nbsp;ráně, aby to&nbsp;bolelo co&nbsp;nejvíc, neboť to&nbsp;byla bolest krásná a&nbsp;povznášející. A&nbsp;tu ho&nbsp;napadly veršíky nikdy nedokončené, portrét dívky:</span></p>
        </section>
        <section>
          <p class="chunk" data-nb-ref-number="10" data-nb-words="23" data-nb-chars="108"><em><span class="idea" data-nb-ref-number="10" id="idea10" data-nb-words="4" data-nb-chars="16">Psát o&nbsp;tvé kráse<br></span>
<span class="idea" data-nb-ref-number="11" id="idea11" data-nb-words="4" data-nb-chars="19">nemám čím moje milá<br></span>
<span class="idea" data-nb-ref-number="12" id="idea12" data-nb-words="4" data-nb-chars="21">a&nbsp;brko ptáka Ohniváka<br></span>
<span class="idea" data-nb-ref-number="13" id="idea13" data-nb-words="2" data-nb-chars="6">zdá se</span>
&nbsp;
<span class="idea" data-nb-ref-number="14" id="idea14" data-nb-words="2" data-nb-chars="15">víla nezahodila<br></span>
<span class="idea" data-nb-ref-number="15" id="idea15" data-nb-words="7" data-nb-chars="31">Zved bych je&nbsp;a&nbsp;napsal ti&nbsp;báseň…</span></em></p>
        </section>
        <section>
          <p class="chunk" data-nb-ref-number="11" data-nb-words="22" data-nb-chars="120"><span class="idea" data-nb-ref-number="16" id="idea16" data-nb-words="22" data-nb-chars="120">Na&nbsp;větvi kaštanu čekal, až&nbsp;přijde podzim a&nbsp;s&nbsp;ním PODZIMNÍ TRHY naproti v&nbsp;tržnici. Jenomže jaro bylo teprve v&nbsp;první půli.</span></p>
        </section>
        <section>
          <p class="chunk" data-nb-ref-number="12" data-nb-words="64" data-nb-chars="398"><span class="idea" data-nb-ref-number="17" id="idea17" data-nb-words="64" data-nb-chars="398">Tržnice byla vyklizena a&nbsp;Petr s&nbsp;míčem trénoval hlavičky, aby mu&nbsp;ušel čas. Čekal, až&nbsp;se&nbsp;dostaví dvojčata Bugelova a&nbsp;ostatní kluci k&nbsp;zahájení časově neohraničeného fotbalového utkání, a&nbsp;ani si&nbsp;nevšiml, že&nbsp;ho&nbsp;obklopili mlsně se&nbsp;olizující nepřátelé s&nbsp;očima vypoulenýma na&nbsp;míč. Očekávali svůj okamžik a&nbsp;dočkali se. Jakmile spadl míč do&nbsp;trávy, zmocnil se&nbsp;ho&nbsp;nejmladší Miško a&nbsp;podal nejstaršímu Štefanovi.</span></p>
          <p class="chunk" data-nb-ref-number="13" data-nb-words="190" data-nb-chars="1116"><span class="idea" data-nb-ref-number="18" id="idea18" data-nb-words="190" data-nb-chars="1116">„Nikdo ti&nbsp;to&nbsp;nedovolil,“ bránil se&nbsp;Petr, ale sklidil jen posměch. Štefan oběma rukama nadhodil míč a&nbsp;nohou ve&nbsp;škrpálu po&nbsp;tatínkovi švihl ze&nbsp;všech sil, div si&nbsp;ji&nbsp;nevykloubil v&nbsp;kyčli. Míč prolétl hejnem holubů a&nbsp;učinil mezi nimi zmatek. V&nbsp;nejvyšším bodě se&nbsp;zastavil, jako by&nbsp;chvíli váhal, jako by&nbsp;si&nbsp;vybíral, kam zamířit, a&nbsp;pak dopadl na&nbsp;nejnevýhodnější místo&nbsp;– horní plot tržnice byl z&nbsp;kovových tyčí, zakončených ostrými bodci. Ačkoli byli na&nbsp;řadě ještě Ján, Šándor, Emil a&nbsp;nejmladší Miško, nebylo už&nbsp;do&nbsp;čeho kopat. Bratři Leškové se&nbsp;odloudali z&nbsp;tržnice a&nbsp;Petr sundal splasklou měchuřinu z&nbsp;kopí. Byl ponížen, potupen, popliván, a&nbsp;ještě k&nbsp;tomu bez míče. Zahořel silnou touhou po&nbsp;pomstě. Jeho armáda přece svým počtem stokrát, tisíckrát převyšovala pětičlenného nepřítele! Přesto si&nbsp;nebyl Petr jist, zda je&nbsp;přiměje k&nbsp;činu, a&nbsp;nevěděl dosud ani k&nbsp;jakému. Všichni kluci z&nbsp;Nákladní, Švermovy a&nbsp;z&nbsp;celého okolí se&nbsp;hrdě znali k&nbsp;Petrovu praporci, pokud se&nbsp;jednalo o&nbsp;fotbal, doprovázení trestanců k&nbsp;věznici a&nbsp;jiné zábavy. Kdo z&nbsp;nich však najde odvahu pustit se&nbsp;v&nbsp;lítou seč s&nbsp;divokým a&nbsp;nebojácným nepřítelem&nbsp;– s&nbsp;bratry Leškovými?</span></p>
          <p class="chunk" data-nb-ref-number="14" data-nb-words="203" data-nb-chars="1414"><span class="idea" data-nb-ref-number="19" id="idea19" data-nb-words="203" data-nb-chars="1414">Vzhledem k&nbsp;tomu, že&nbsp;nebylo do&nbsp;čeho kopnout, našel Petr svým mužům jiné rozptýlení. Uspořádali expedici na&nbsp;skládku za&nbsp;městem, v&nbsp;naději, že&nbsp;tam objeví těžký nebo alespoň lehký kulomet z&nbsp;války a&nbsp;bedničku nábojů, ne-li provozuschopný obrněný transportér. Našli však tyto předměty: zkorodované monočlánky, vykuchanou krejčovskou pannu, klec bez kanára, hrábě s&nbsp;třemi zuby, blatník jízdního kola, prasečí čelist, pytlík plesnivých fazolí, plechovku s&nbsp;brčálovou barvou dosud tekutou, roztrhanou duši z&nbsp;traktoru, hroudu asfaltu, láhev smradlavé vodičky, přeraženou Mikulášovu berlu, kbelík kolomazi, rezavý řetěz, šest rozmanitých klik, porcelánového psa bez hlavy, prostřílený barel, bezrukého Krista se&nbsp;šroubem v&nbsp;zádech, skleněné oko, ruinu deštníku, ševcovské kopyto prasklé, břidlicovou tabulku s&nbsp;červenými linkami, zbytky lustru, mistra Jana Husa před koncilem v&nbsp;Kostnici v&nbsp;secesním rámu, slaměný klobouk, tři plstěné klobouky, ometené koště, zubní protézu, lucernu, drátěnou past na&nbsp;myši s&nbsp;droboučkou kostřičkou uvnitř, kafemlejnek, zlomený bič, plesnivý postroj pro koně… A&nbsp;spoustu jiných věcí, které si&nbsp;nehodlali odnést. Na&nbsp;všechny ty&nbsp;užitečné předměty rázem zapomněli, když dvojčata Bugelova objevila přilby proražené v&nbsp;poslední válce. Původní barvu ohlodal čas, ocel se&nbsp;povlékla rzí, vystýlka zetlela. Petr si&nbsp;jednu narazil na&nbsp;hlavu a&nbsp;zcela v&nbsp;ní zmizel. Ve&nbsp;tmě páchnoucí starým železem, posypán rzí dostal nápad.</span></p>
          <p class="chunk" data-nb-ref-number="15" data-nb-words="64" data-nb-chars="429"><span class="idea" data-nb-ref-number="20" id="idea20" data-nb-words="64" data-nb-chars="429">Nevyhýbal se&nbsp;katastrofám a&nbsp;jejich následky nesl srdnatě. Tím se&nbsp;lišil od&nbsp;svého staršího bratra, Tomáš zločiny nepáchal. Pro Petra byl trest průvodním jevem konání, rizikem podnikání. Páchal své zločiny s&nbsp;čistým srdcem, nemohl jinak. Naštěstí si&nbsp;koupil na&nbsp;jarmarku lahvičku zázračného čisticího prostředku Či-Co-Koli, takže skvrny na&nbsp;svém oděvu, způsobené brčálovou barvou při natírání přileb, se&nbsp;daly&nbsp;– ne&nbsp;bez námahy&nbsp;– odstranit.</span></p>
          <p class="chunk" data-nb-ref-number="16" data-nb-words="102" data-nb-chars="643"><span class="idea" data-nb-ref-number="21" id="idea21" data-nb-words="102" data-nb-chars="643">Trávník v&nbsp;tržnici opanovali bratři Leškové. Hráli svou cikánskou kopanou&nbsp;– kdo výš. Míč našel Emil v&nbsp;oddělení hraček obchodního domu Průkopník. Byl z&nbsp;gumy, červený s&nbsp;bílými puntíky, a&nbsp;byl jejich, neboť ho&nbsp;ukradli jednou provždy. Byli tak zabráni do&nbsp;své kratochvíle, že&nbsp;si&nbsp;nevšimli řady brčálových bochánků nad prkenným plotem do&nbsp;Nákladní ulice. Radostné pokřikování provázející jejich hru zcela přehlušilo šum šepotu a&nbsp;tlumených povelů za&nbsp;ohradou. Štefan se&nbsp;pokusil o&nbsp;světový rekord, trefil však špatně a&nbsp;nejmladší Miško musel do&nbsp;strouhy. Od&nbsp;plotu se&nbsp;ozval výsměch. Tucet bílých kluků v&nbsp;zelených přilbách a&nbsp;s&nbsp;dřevěnými meči hřadovalo na&nbsp;plotě.</span></p>
          <p class="chunk" data-nb-ref-number="17" data-nb-words="179" data-nb-chars="1135"><span class="idea" data-nb-ref-number="22" id="idea22" data-nb-words="179" data-nb-chars="1135">„Na ně!“ zavelel Petr a&nbsp;seskočil. Ačkoli byli všichni bojovníci seznámeni s&nbsp;přesným bojovým plánem, selhali. Zatímco vůdce Petr seskočil na&nbsp;trávník do&nbsp;tržnice, zvolilo mužstvo opačný směr, do&nbsp;ulice. Vyhledali si&nbsp;otvory po&nbsp;sucích a&nbsp;škvíry mezi prkny a&nbsp;pozorovali, co&nbsp;se&nbsp;odehraje za&nbsp;plotem, připraveni spasit se&nbsp;útěkem. Jen Ivan s&nbsp;Igorem zůstali. Chvíli zmateni otáleli, jejich válečná výzbroj nevyvolala očekávaný efekt, pak ale seskočili po&nbsp;bok svému vůdci. Petr neměl v&nbsp;úmyslu přerazit dřevěný meč o&nbsp;něčí záda. Chtěl zahnat nepřítele na&nbsp;ústup, zesměšnit ho, vyhnat z&nbsp;tržnice a&nbsp;na dobytém území vztyčit vlajku vítězství. Nepočítal s&nbsp;tím, že&nbsp;tak skvěle vyzbrojený voj bude postrádat to&nbsp;nejdůležitější&nbsp;– srdnatost. Teď tu&nbsp;stál proti mnohem silnějšímu a&nbsp;většímu chlapci s&nbsp;kusem opižlaného klacku v&nbsp;ruce, zpod směšné, zoufale zelené přilby se&nbsp;díval do&nbsp;velkých temných a&nbsp;drzých očí, na&nbsp;úšklebek převahy ve&nbsp;snědé tváři. Sen o&nbsp;velkém vítězství vystřídala realita. Za&nbsp;Štefanovými zády stáli s&nbsp;dosud ještě svěšenýma rukama jeho bratři: Ján, Šándor a&nbsp;Emil, nejmladší Miško lovil míč v&nbsp;pivovarské strouze. Nepřátelské formace se&nbsp;mlčky pozorovaly.</span></p>
          <p class="chunk" data-nb-ref-number="18" data-nb-words="13" data-nb-chars="78"><span class="idea" data-nb-ref-number="23" id="idea23" data-nb-words="13" data-nb-chars="78">„No tak…,“ řekl Štefan a&nbsp;vykouzlil bezelstný úsměv, „cos chtěl s&nbsp;tím klackem?“</span></p>
          <p class="chunk" data-nb-ref-number="19" data-nb-words="6" data-nb-chars="33"><span class="idea" data-nb-ref-number="24" id="idea24" data-nb-words="6" data-nb-chars="33">„Teď už&nbsp;nic,“ přiznal Petr nerad.</span></p>
          <p class="chunk" data-nb-ref-number="20" data-nb-words="107" data-nb-chars="673"><span class="idea" data-nb-ref-number="25" id="idea25" data-nb-words="107" data-nb-chars="673">Štefan vztáhl ruku, vzal Petrovi meč, přelomil ho&nbsp;přes koleno a&nbsp;kusy dřeva hodil do&nbsp;trávy. Lehce brnkl do&nbsp;protivníkovy přilby, ta&nbsp;spadla na&nbsp;zem a&nbsp;odhalila svůj obsah&nbsp;– odstřižky látky a&nbsp;pletenou lyžařskou čepici bez bambuly. Cikáni se&nbsp;dali do&nbsp;smíchu, i&nbsp;za ohradou se&nbsp;ozval smích zbabělých odpadlíků. Svět zrudl a&nbsp;Petr udeřil. Udeřil pěstí do&nbsp;prsou nejstaršího, největšího a&nbsp;nejsilnějšího z&nbsp;bratrů Leškových. Ivan s&nbsp;Igorem odhodili zbraně, couvnout už&nbsp;nestačili. Co&nbsp;následovalo, bylo zákonité. Sedm těl se&nbsp;změnilo v&nbsp;jeden chumel s&nbsp;nespočítatelným množstvím údů. Přiběhl zmáčený Miško, odhodil míč a&nbsp;radostně se&nbsp;vrhl do&nbsp;klubka zápasníků; jeho pomoci nebylo bratrům zapotřebí.</span></p>
          <p class="chunk" data-nb-ref-number="21" data-nb-words="45" data-nb-chars="307"><span class="idea" data-nb-ref-number="26" id="idea26" data-nb-words="45" data-nb-chars="307">Zbabělcům za&nbsp;plotem byly škvíry mezi prkny málo a&nbsp;bezprostřední nebezpečí jim nehrozilo. Vylezli na&nbsp;plot a&nbsp;hlasitým řevem povzbuzovali své bité spolubojovníky. Tento řev zachránil Petra a&nbsp;Bugelova dvojčata před vyhlazením. Přivolán povykem objevil se&nbsp;na&nbsp;scéně hlídač s&nbsp;březovým pometlem, spatřil a&nbsp;zvítězil.</span></p>
        </section>
        <section>
          <p class="chunk" data-nb-ref-number="22" data-nb-words="170" data-nb-chars="1020"><span class="idea" data-nb-ref-number="27" id="idea27" data-nb-words="170" data-nb-chars="1020">Pan Poklidný přivezl hlínu na&nbsp;skládku, chtěl ji&nbsp;vyklopit, ale hydraulické zařízení sklápěčky vypovědělo službu. Nezbylo než sházet náklad lopatou a&nbsp;nechat auto opravit. Na&nbsp;ubikaci zabalil špinavé prádlo a&nbsp;nasedl do&nbsp;vlaku. Domů se&nbsp;dostavil v&nbsp;noci, o&nbsp;den dříve, než měl v&nbsp;úmyslu. Vůbec nic neměl za&nbsp;lubem. Auto se&nbsp;pokazilo, proč by&nbsp;měl, kčertu, tvrdnout v&nbsp;poplivaném baráku, poflakovat se&nbsp;v&nbsp;dílně a&nbsp;podávat mechanikovi nářadí za&nbsp;mizernou hodinovou mzdu, bez prémií a&nbsp;bez výkonnostního příplatku! Pan Poklidný pracoval víc než ostatní řidiči. Před revolucí, spáchanou ve&nbsp;jménu jeho třídy, toužil po&nbsp;vlastní autodopravě, po&nbsp;firmě A. POKLIDNÝ A&nbsp;SYN. Tento sen se&nbsp;však rozplynul. Ještě mu&nbsp;zbyl jeden, o&nbsp;domku se&nbsp;zahrádkou, sen, který lze uskutečnit i&nbsp;v&nbsp;této době. Kuchyň a&nbsp;tři pokoje v&nbsp;přízemí, ve&nbsp;sklepě dílna a&nbsp;v&nbsp;patře samostatný byt pro Vaška. Ještě tři roky, počítal pan Poklidný, pak praští se&nbsp;stavbou socialismu, najde si&nbsp;zaměstnání někde poblíž a&nbsp;pustí se&nbsp;do&nbsp;stavění. Pozemek má&nbsp;už&nbsp;vyhlídnutý za&nbsp;řekou, na&nbsp;Mostní ulici.</span></p>
          <p class="chunk" data-nb-ref-number="23" data-nb-words="77" data-nb-chars="481"><span class="idea" data-nb-ref-number="28" id="idea28" data-nb-words="77" data-nb-chars="481">Paní Poklidná byla docela jiné přirozenosti. I&nbsp;ona náležela k&nbsp;lidem posedlým&nbsp;– byla posedlá vlastním tělem. Bylo předurčeno k&nbsp;rozkoším a&nbsp;duše se&nbsp;podřídila. V&nbsp;kteroukoli chvíli a&nbsp;nezištně byla připravena ulehnout naznak, přijmout rozkoš a&nbsp;plně ji&nbsp;vychutnat. Což jí&nbsp;nebránilo milovat pana Poklidného z&nbsp;celého srdce. Věrnost ve&nbsp;vžitém pojetí by&nbsp;ji&nbsp;však zahubila. Co&nbsp;si&nbsp;měla počít s&nbsp;dychtivým tělem, když její manžel za&nbsp;volantem Tatry 111, vzdálen třicet kilometrů, naplňoval svůj sen?</span></p>
          <p class="chunk" data-nb-ref-number="24" data-nb-words="3" data-nb-chars="14"><span class="idea" data-nb-ref-number="29" id="idea29" data-nb-words="3" data-nb-chars="14">„Kde je&nbsp;máma?“</span></p>
          <p class="chunk" data-nb-ref-number="25" data-nb-words="12" data-nb-chars="83"><span class="idea" data-nb-ref-number="30" id="idea30" data-nb-words="12" data-nb-chars="83">Uprostřed noci po&nbsp;neohlášeném návratu ze&nbsp;stavby probudil pan Poklidný syna Václava.</span></p>
          <p class="chunk" data-nb-ref-number="26" data-nb-words="18" data-nb-chars="121"><span class="idea" data-nb-ref-number="31" id="idea31" data-nb-words="18" data-nb-chars="121">„Nemám tušení,“ zavrčel Vašek neochotně, tušení však měl. Raději se&nbsp;obrátil obličejem ke&nbsp;zdi a&nbsp;předstíral hluboký spánek.</span></p>
          <p class="chunk" data-nb-ref-number="27" data-nb-words="63" data-nb-chars="339"><span class="idea" data-nb-ref-number="32" id="idea32" data-nb-words="63" data-nb-chars="339">Pan Poklidný si&nbsp;opláchl obličej a&nbsp;usedl v&nbsp;kuchyni na&nbsp;židli. Hodnou chvíli seděl jen tak a&nbsp;díval se&nbsp;do&nbsp;zdi, pak si&nbsp;zvolna nacpal dýmku a&nbsp;zabafal příliš rychle; kouř ho&nbsp;pálil v&nbsp;ústech. Vstal a&nbsp;hodlal si&nbsp;nalít sklenici rumu. Láhev v&nbsp;kredenci nenašel. Podíval se&nbsp;na&nbsp;hodinky, čtvrt na&nbsp;jednu. Ve&nbsp;čtvrt na&nbsp;jednu mají otevřeno pouze v&nbsp;baru Orient.</span></p>
          <p class="chunk" data-nb-ref-number="28" data-nb-words="52" data-nb-chars="334"><span class="idea" data-nb-ref-number="33" id="idea33" data-nb-words="52" data-nb-chars="334">Noha, o&nbsp;niž pan Poklidný zakopl v&nbsp;brance do&nbsp;ulice, patřila opilci Adamcovi. Opilec spal pod dubnovou oblohou pokojným spánkem šťastného poutníka, který po&nbsp;dlouhém bloudění našel svůj domov a&nbsp;těsně před cílem mu&nbsp;došel dech. Spánek pod hvězdami mu&nbsp;prospěl, neúmyslný kopanec ho&nbsp;probudil, ale nepopudil, Adamec zatoužil po&nbsp;lidském slově.</span></p>
          <p class="chunk" data-nb-ref-number="29" data-nb-words="5" data-nb-chars="39"><span class="idea" data-nb-ref-number="34" id="idea34" data-nb-words="5" data-nb-chars="39">„Nemáš cigaretu?“ zeptal se&nbsp;Poklidného.</span></p>
          <p class="chunk" data-nb-ref-number="30" data-nb-words="4" data-nb-chars="31"><span class="idea" data-nb-ref-number="35" id="idea35" data-nb-words="4" data-nb-chars="31">„Kouřím fajfku,“ zněla odpověď.</span></p>
          <p class="chunk" data-nb-ref-number="31" data-nb-words="31" data-nb-chars="168"><span class="idea" data-nb-ref-number="36" id="idea36" data-nb-words="31" data-nb-chars="168">„Kdybys měl cigaretu, řek bych ti, že&nbsp;se&nbsp;tvá stará tahá s&nbsp;bubeníkem z&nbsp;Orientu, s&nbsp;tím, co&nbsp;má&nbsp;dvakrát tak velkýho ptáka. Ale když nemáš cigaretu, řeknu ti&nbsp;hovno. Nazdar!“</span></p>
          <p class="chunk" data-nb-ref-number="32" data-nb-words="7" data-nb-chars="42"><span class="idea" data-nb-ref-number="37" id="idea37" data-nb-words="7" data-nb-chars="42">Adamec se&nbsp;znovu přitulil k&nbsp;železné brance.</span></p>
          <p class="chunk" data-nb-ref-number="33" data-nb-words="63" data-nb-chars="423"><span class="idea" data-nb-ref-number="38" id="idea38" data-nb-words="63" data-nb-chars="423">Za&nbsp;necelou hodinu se&nbsp;vraceli manželé Poklidní domů. Nebyli do&nbsp;sebe zavěšeni jako spořádaný pár, ani nešli jen tak vedle sebe. Paní Poklidná byla postrkována panem Poklidným ne&nbsp;zrovna nejjemněji. Měla podlitiny na&nbsp;tváři, pokulhávala a&nbsp;tiše naříkala. Pan Poklidný s&nbsp;překousnutou troubelí dýmky zarytě mlčel. V&nbsp;baru Orient se&nbsp;kapelník pokoušel co&nbsp;nejšetrněji vyprostit bubeníkovu hlavu ze&nbsp;zajetí protržené blány velkého bubnu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>