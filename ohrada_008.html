<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2">
    <meta name="apple-mobile-web-app-capable" content="yes">
    <title>2</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Ohrada">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Ohrada">
    <meta property="og:title" content="Ohrada">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Ohrada">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./ohrada_007.html">
    <link rel="next" href="./ohrada_009.html">
    <meta name="nb-order" content="4">
    <link rel="self" href="ohrada_008.html">
    <meta name="nb-identifier" content="binar-ohrada-c61f5ea">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1158" data-nb-chars="7037">
    <nav role="doc-toc">
      <ul class="plain section">
        <li><a href="ohrada_005.html">Věnování</a></li>
        <li><a href="ohrada_006.html">Předmluva</a></li>
        <li><a href="ohrada_007.html">1</a></li>
        <li><a href="ohrada_008.html">2</a></li>
        <li><a href="ohrada_009.html">3</a></li>
        <li><a href="ohrada_010.html">4</a></li>
        <li><a href="ohrada_011.html">5</a></li>
        <li><a href="ohrada_012.html">6</a></li>
        <li><a href="ohrada_013.html">7</a></li>
        <li><a href="ohrada_014.html">8</a></li>
        <li><a href="ohrada_015.html">9</a></li>
        <li><a href="ohrada_016.html">10</a></li>
        <li><a href="ohrada_017.html">11</a></li>
        <li><a href="ohrada_018.html">12</a></li>
        <li><a href="ohrada_019.html">13</a></li>
        <li><a href="ohrada_020.html">14</a></li>
        <li><a href="ohrada_021.html">15</a></li>
        <li><a href="ohrada_022.html">16</a></li>
        <li><a href="ohrada_023.html">17</a></li>
        <li><a href="ohrada_024.html">18</a></li>
        <li><a href="ohrada_025.html">19</a></li>
        <li><a href="ohrada_026.html">20</a></li>
        <li><a href="ohrada_027.html">21</a></li>
        <li><a href="ohrada_028.html">22</a></li>
        <li><a href="ohrada_029.html">23</a></li>
        <li><a href="ohrada_030.html">24</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">2</span></h1>
        <section>
          <p class="chunk" data-nb-ref-number="2" data-nb-words="170" data-nb-chars="1021"><span class="idea" data-nb-ref-number="2" id="idea2" data-nb-words="170" data-nb-chars="1021">Holubi hnízdili na&nbsp;půdě v&nbsp;holubníku s&nbsp;drátěnými padacími dvířky. Stačilo potáhnout za&nbsp;provázek… a&nbsp;klap! Patřili Bugelovi, miloval je&nbsp;a&nbsp;byl jejich pánem. Nikomu nebyl pánem do&nbsp;té&nbsp;míry: pánem nad životy a&nbsp;smrtí jejich dětí (dospělí holubi jsou nejedlí). Vraždil jim mláďata a&nbsp;ti hloupí ptáci ho&nbsp;neuklovali. Když vylezl na&nbsp;střechu a&nbsp;hvízdl zvláštním způsobem, holubi potloukající se&nbsp;po&nbsp;všech možných polích a&nbsp;parcích nechali všeho a&nbsp;přilétli do&nbsp;Nákladní ulice, na&nbsp;střechu domu s&nbsp;číslem devatenáct. Roztáhl paže a&nbsp;ti první, nejrychlejší, mu&nbsp;posedali na&nbsp;ně, na&nbsp;ramena i&nbsp;na hlavu, láskyplně vrkali a&nbsp;tulili se&nbsp;k&nbsp;svému pánovi; pomalejší usedli na&nbsp;střechu, na&nbsp;komíny, na&nbsp;kominickou lávku a&nbsp;záviděli šťastlivcům spočívajícím mu&nbsp;na&nbsp;těle, s&nbsp;léty stále oblejším. „Pojďte, holoubci bělostní, děťátka moje, ke&nbsp;svýmu tátovi nešťastnýmu, koho už&nbsp;na&nbsp;tom světě mám než vás,“ promlouval k&nbsp;nim holič Bugel, „všecko je&nbsp;na&nbsp;hovno, život posranej…“ Holoubci bílí se&nbsp;k&nbsp;němu tulili a&nbsp;tahali ho&nbsp;za&nbsp;ušní lalůčky, něžně vrkali a&nbsp;trousili po&nbsp;něm trus.</span></p>
          <p class="chunk" data-nb-ref-number="3" data-nb-words="154" data-nb-chars="937"><span class="idea" data-nb-ref-number="3" id="idea3" data-nb-words="154" data-nb-chars="937">Když byl Bugel ještě vyhublým holičem a&nbsp;Ivan s&nbsp;Igorem nenarození, živil se&nbsp;především tlustými krajíci chleba, řídce namazanými sádlem. Nosil si&nbsp;je&nbsp;v&nbsp;aktovce s&nbsp;břitvami solingenkami, s&nbsp;nůžkami a&nbsp;strojky na&nbsp;střihání hlav, s&nbsp;kartáči a&nbsp;vlasovými toniky v&nbsp;ampulích, s&nbsp;brilantinou a&nbsp;ořechovým a&nbsp;lopuchovým olejem, v&nbsp;aktovce z&nbsp;černé kozinky&nbsp;– za&nbsp;takovou by&nbsp;se&nbsp;nemusel stydět žádný úředník. Vždyť holičství není profesí dělnickou, má&nbsp;blízko k&nbsp;umění: hlavy jsou všelijaké, rozmanité, každou je&nbsp;zapotřebí vzít jinak, nad každou se&nbsp;zamyslet&nbsp;– nad jejím tvarem, nad počtem a&nbsp;barvou obrostu a&nbsp;komu patří, to&nbsp;vše skloubit se&nbsp;zákazníkovým přáním, s&nbsp;jeho rozmary. Holičství je&nbsp;úřad a&nbsp;Bugel se&nbsp;cítil být úředníkem. Nejvíc ho&nbsp;trápilo, že&nbsp;je&nbsp;pouhým zaměstnancem, i&nbsp;když v&nbsp;podniku na&nbsp;náměstí. A&nbsp;že mu&nbsp;o&nbsp;vlásek uklouzla oficína na&nbsp;Ostrožné ulici, s&nbsp;cedulí EMANUEL KUČERA, holičství a&nbsp;kadeřnictví. Zřejmě proto, že&nbsp;Kučera v&nbsp;dobách rozhodujících nosil holínky.</span></p>
          <p class="chunk" data-nb-ref-number="4" data-nb-words="137" data-nb-chars="861"><span class="idea" data-nb-ref-number="4" id="idea4" data-nb-words="137" data-nb-chars="861">Holoubátka byla na&nbsp;prodej. Jedli je&nbsp;nadívaná a&nbsp;zašitá režnou nití takoví, co&nbsp;kouřili memfisky se&nbsp;zlatým náustkem, stříleli do&nbsp;koroptví a&nbsp;měli ručně šité jezdecké holínky. Když obuvník netrefil míru, musely je&nbsp;rozšmajdávat služky z&nbsp;venkova. Bugelova holoubata jedla i&nbsp;paní Staňková, Anička z&nbsp;Chvalkovic, dcera babičky Františky a&nbsp;dědečka Františka. Potkalo ji&nbsp;štěstí&nbsp;– vdala se&nbsp;do&nbsp;vily na&nbsp;kopci, do&nbsp;té&nbsp;vily, před jejíž brankou vyhládlý holič přešlapuje, než zazvoní, než polkne poslední sousto chleba se&nbsp;sádlem. A&nbsp;pak čeká v&nbsp;hale pod obrazem JUDr.&nbsp;Kamila Staňka seniora se&nbsp;zastřeleným kancem (olej na&nbsp;plátně, zlacený rám), postává u&nbsp;vitríny s&nbsp;tuctem loveckých pušek, brokovnic a&nbsp;kulovnic, v&nbsp;obavách, aby nenechal špínu z&nbsp;bot na&nbsp;peršanu. „Dobrý den,“ řekne chlapečkovi, který ještě neumí „r“, má&nbsp;sametové kalhotky a&nbsp;projel halou na&nbsp;zablácené trojkolce se&nbsp;zvonkem.</span></p>
          <p class="chunk" data-nb-ref-number="5" data-nb-words="83" data-nb-chars="491"><span class="idea" data-nb-ref-number="5" id="idea5" data-nb-words="83" data-nb-chars="491">Nic netrvá věčně. Jednoho dne se&nbsp;Tomáš „r“ naučil; dal si&nbsp;načas, už&nbsp;měl bratra Petra, už&nbsp;chodil do&nbsp;školy. A&nbsp;pak se&nbsp;přestěhovali z&nbsp;kopce k&nbsp;pivovarské strouze, na&nbsp;Nákladní ulici do&nbsp;domu s&nbsp;číslem devatenáct a&nbsp;s&nbsp;Bugelem, který už&nbsp;není holičem, nýbrž referentem, a&nbsp;holoubátka rdousí pro vlastní talíř; do&nbsp;domu hned vedle uhelných skladů, které už&nbsp;nepatří Šlosarovým (vlastně paní Šlosarové, panu Šlosarovi patřil jenom vítací pes Rolf a&nbsp;to ho&nbsp;zachránilo), nýbrž nám všem. Kolo dějin se&nbsp;pootočilo.</span></p>
        </section>
        <section>
          <p class="chunk" data-nb-ref-number="6" data-nb-words="51" data-nb-chars="328"><span class="idea" data-nb-ref-number="6" id="idea6" data-nb-words="51" data-nb-chars="328">Tomášův kamarád se&nbsp;jmenuje Josef Peřina, pokřtěný Joseph v&nbsp;ang­likánském kostele v&nbsp;jižním Londýně, tlustý a&nbsp;posedlý hudbou. Když ho&nbsp;nepustili k&nbsp;maturitě, našla mu&nbsp;paní Anna Staňková místo ve&nbsp;Výzkumném ústavu veterinárním&nbsp;– Praha, odbočka v&nbsp;našem městě, na&nbsp;pitevně uhynulých zvířat. Měla za&nbsp;něj odpovědnost a&nbsp;nic lepšího nenašla.</span></p>
          <p class="chunk" data-nb-ref-number="7" data-nb-words="55" data-nb-chars="346"><span class="idea" data-nb-ref-number="7" id="idea7" data-nb-words="55" data-nb-chars="346">Josefa, válečnou kořist, si&nbsp;přivezl PhDr. Jan Peřina z&nbsp;Velké Británie. Zatímco si&nbsp;lítal nad Kanálem a&nbsp;střílel do&nbsp;junkersů, chlapce vyhrabávali z&nbsp;trosek řadového domku po&nbsp;náletu. Babičku s&nbsp;dědečkem a&nbsp;krásnou maminku odvezli na&nbsp;dvoukoláku, kočku Cat nechali pod troskami. Jen boubelaté děťátko Joe otevřelo čiperná očka a&nbsp;řeklo Ham, pěkně po&nbsp;česku.</span></p>
          <p class="chunk" data-nb-ref-number="8" data-nb-words="161" data-nb-chars="975"><span class="idea" data-nb-ref-number="8" id="idea8" data-nb-words="161" data-nb-chars="975">Vilu na&nbsp;kopci znal Josef Peřina jako své boty. Ačkoli v&nbsp;ní nebydlel, pobýval tu&nbsp;často. Okusil holoubátka holiče Bugela, a&nbsp;když oba doktoři zasedli do&nbsp;besídky ke&nbsp;slivovici, olízl si&nbsp;mastné prstíky-buřtíky, zabořil je&nbsp;do&nbsp;kláves křídla Koch a&nbsp;Korselt a&nbsp;vznesl se. Neboť byl pianista, skladatel a&nbsp;hudebník už&nbsp;odmalička. PhDr. Jan Peřina si&nbsp;ho&nbsp;ke&nbsp;Staňkům odkládal, když potřeboval klid. Trávil spoustu času psaním spisu o&nbsp;druhé světové válce, o&nbsp;západní frontě, aby se&nbsp;nezapomnělo. Nějaký čas mu&nbsp;zabraly též baletinky s&nbsp;krokem gazelím a&nbsp;ukrývanou nevraživostí vůči tlustým chlapečkům-pianistům. Život se&nbsp;nezastavil. Knihy o&nbsp;válce bylo už&nbsp;na&nbsp;tři sta stránek, což svědčí o&nbsp;píli pisatelově a&nbsp;o&nbsp;čase, který strávil pianista Josef u&nbsp;Staňků ve&nbsp;vile. Bylo mu&nbsp;však trávit se&nbsp;Staňkovými i&nbsp;ty nepopsané stránky a&nbsp;léta letoucí, ne&nbsp;však už&nbsp;ve&nbsp;vile na&nbsp;kopci; v&nbsp;prostředí lepším, než poskytují dětské domovy zvané pasťák. I&nbsp;Chvalkovice poznal, s&nbsp;dědečkem Františkem a&nbsp;jeho mlejnky proti špačkům.</span></p>
        </section>
        <section>
          <p class="chunk" data-nb-ref-number="9" data-nb-words="46" data-nb-chars="290"><span class="idea" data-nb-ref-number="9" id="idea9" data-nb-words="46" data-nb-chars="290">„Holuby nemůžu vystát,“ řekl Tomáš Staněk ve&nbsp;větvích, „ale bude to&nbsp;zřejmě tím, že&nbsp;patří Bugelovi. Nejlepší jsou rorýsi.“ Ti&nbsp;mají hnízda pod okapy a&nbsp;lítají děsně vysoko. Jsou to&nbsp;divoké čárky nad oblaky, pokřikují na&nbsp;piloty stíhaček, střemhlav útočí. K&nbsp;jejich rozdrbaným hnízdům nikdo nemůže.</span></p>
          <p class="chunk" data-nb-ref-number="10" data-nb-words="103" data-nb-chars="585"><span class="idea" data-nb-ref-number="10" id="idea10" data-nb-words="103" data-nb-chars="585">Jednou po&nbsp;dešti, po&nbsp;divoké bouřce, našel potlučeného rorýse na&nbsp;dvoře. Vzal ho&nbsp;do&nbsp;rukou a&nbsp;cítil srdce; bušilo na&nbsp;poplach. Odnesl ho&nbsp;na&nbsp;verandu a&nbsp;položil na&nbsp;brlení, bylo mu&nbsp;ho&nbsp;líto a&nbsp;MVDr.&nbsp;Poláčka ještě neznal, jinak by&nbsp;mu&nbsp;zraněného ptáka odnesl. Josef hrábl do&nbsp;kláves a&nbsp;zahrál velmi smutné rekviem&nbsp;– O&nbsp;pádu ptáka. Při prvních tónech se&nbsp;rorýs zavrtěl a&nbsp;přepadl přes brlení; v&nbsp;pádu rozepjal křídla a&nbsp;vystřelil k&nbsp;obloze. Rorýsové mají dlouhé letky a&nbsp;kratičké nožičky, nedokážou vystartovat ze&nbsp;země, vzlétají z&nbsp;pádu. Proto mají hnízda ve&nbsp;výškách. A&nbsp;taky proto, aby na&nbsp;ně&nbsp;nemohl žádný Bugel.</span></p>
        </section>
        <section>
          <p class="chunk" data-nb-ref-number="11" data-nb-words="197" data-nb-chars="1202"><span class="idea" data-nb-ref-number="11" id="idea11" data-nb-words="197" data-nb-chars="1202">Po&nbsp;ničem pan Poklidný netoužil tak mocně jako po&nbsp;vlastní autodopravě, po&nbsp;firmičce docela malé, která by&nbsp;je&nbsp;uživila a&nbsp;Vašek by&nbsp;měl co&nbsp;dědit. Pár náklaďáků, převážel by&nbsp;věci tam nebo onam, jenže po&nbsp;vítězství dělnické třídy, jeho třídy, mu&nbsp;sklaplo. Pak už&nbsp;nemyslel na&nbsp;nic jiného než na&nbsp;malý domek s&nbsp;kytkama za&nbsp;okny, o&nbsp;jednom patře. Odešel z&nbsp;uhelných skladů do&nbsp;stavebnictví, tam to&nbsp;víc vynášelo&nbsp;– stavěla se&nbsp;Poruba, sídliště pro horníky, na&nbsp;zelené louce, stavba socialismu. Tam vykazovali šoféři odpracovaných čtyřiadvacet hodin denně a&nbsp;ještě hodinovou přestávku na&nbsp;oběd. Tatrou sklápěčkou odvážel zeminu půl kilometru od&nbsp;bagru ke&nbsp;skládce, pak zase zpátky, jak mezek u&nbsp;žernovu&nbsp;– pro vidinu bílého domku za&nbsp;řekou, na&nbsp;Mostní ulici. Parcelu už&nbsp;měl vyhlídnutou. Neboť déšť, bubnující na&nbsp;vlastní střechu, to&nbsp;zní jako hudba sfér i&nbsp;ve společenství bez vykořisťování člověka člověkem, kde všechno patří všem a&nbsp;nikomu nic. Vlastní pes, který mu&nbsp;štěká na&nbsp;uvítanou, paní Poklidná věší prádlo nad vlastním trávníkem, třešně z&nbsp;vlastní třešně… Ještě pár tisíc fůr, pár desítek tisíc korun, než se&nbsp;dostaví Poruba, králíkárna pro horníky, a&nbsp;bude to. Přičinlivý člověk si&nbsp;snad k&nbsp;něčemu dopomůže i&nbsp;za diktatury proletariátu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>