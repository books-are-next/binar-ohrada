<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="13">
    <meta name="apple-mobile-web-app-capable" content="yes">
    <title>13</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Ohrada">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Ohrada">
    <meta property="og:title" content="Ohrada">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Ohrada">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./ohrada_018.html">
    <link rel="next" href="./ohrada_020.html">
    <meta name="nb-order" content="15">
    <link rel="self" href="ohrada_019.html">
    <meta name="nb-identifier" content="binar-ohrada-d3e795d">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1642" data-nb-chars="10450">
    <nav role="doc-toc">
      <ul class="plain section">
        <li><a href="ohrada_005.html">Věnování</a></li>
        <li><a href="ohrada_006.html">Předmluva</a></li>
        <li><a href="ohrada_007.html">1</a></li>
        <li><a href="ohrada_008.html">2</a></li>
        <li><a href="ohrada_009.html">3</a></li>
        <li><a href="ohrada_010.html">4</a></li>
        <li><a href="ohrada_011.html">5</a></li>
        <li><a href="ohrada_012.html">6</a></li>
        <li><a href="ohrada_013.html">7</a></li>
        <li><a href="ohrada_014.html">8</a></li>
        <li><a href="ohrada_015.html">9</a></li>
        <li><a href="ohrada_016.html">10</a></li>
        <li><a href="ohrada_017.html">11</a></li>
        <li><a href="ohrada_018.html">12</a></li>
        <li><a href="ohrada_019.html">13</a></li>
        <li><a href="ohrada_020.html">14</a></li>
        <li><a href="ohrada_021.html">15</a></li>
        <li><a href="ohrada_022.html">16</a></li>
        <li><a href="ohrada_023.html">17</a></li>
        <li><a href="ohrada_024.html">18</a></li>
        <li><a href="ohrada_025.html">19</a></li>
        <li><a href="ohrada_026.html">20</a></li>
        <li><a href="ohrada_027.html">21</a></li>
        <li><a href="ohrada_028.html">22</a></li>
        <li><a href="ohrada_029.html">23</a></li>
        <li><a href="ohrada_030.html">24</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">13</span></h1>
        <section>
          <p class="chunk" data-nb-ref-number="2" data-nb-words="57" data-nb-chars="336"><span class="idea" data-nb-ref-number="2" id="idea2" data-nb-words="57" data-nb-chars="336">Kdyby babička Františka věděla, že&nbsp;dědeček opatřil všechny stromy v&nbsp;sadu mechanickými strašáky, také švestky, jabloně, hrušně a&nbsp;ořech&nbsp;–jen lípa u&nbsp;plotu zela prázdnotou&nbsp;–, kdyby věděla, že&nbsp;mlejnky nejsou nic platné, že&nbsp;třešně neochrání, řekla by&nbsp;mu: Že&nbsp;seš blázen starej, vím léta letoucí, ale že&nbsp;ti&nbsp;haraší tak moc, to&nbsp;je&nbsp;pro mě&nbsp;novinka!</span></p>
          <p class="chunk" data-nb-ref-number="3" data-nb-words="36" data-nb-chars="205"><span class="idea" data-nb-ref-number="3" id="idea3" data-nb-words="36" data-nb-chars="205">A&nbsp;zrovna tohle by&nbsp;dědeček nechtěl slyšet. Naštěstí se&nbsp;babička už&nbsp;léta letoucí do&nbsp;sadu nevypravila, nějak ji&nbsp;pobolívaly nohy a&nbsp;ve skříni ve&nbsp;světnici měla černé šaty do&nbsp;truhly; už&nbsp;prý to&nbsp;dlouho trvat nebude.</span></p>
          <p class="chunk" data-nb-ref-number="4" data-nb-words="124" data-nb-chars="810"><span class="idea" data-nb-ref-number="4" id="idea4" data-nb-words="124" data-nb-chars="810">Své poslední dílo proti špačkům dodělával dědeček zvolna, přepečlivě; při práci uvažoval, do&nbsp;čeho se&nbsp;pustit, až&nbsp;vztyčí v&nbsp;pozdním odpoledni pětimlejnek nad korunu lípy. Co&nbsp;započne, až&nbsp;bude sklizeno, vymláceno, semleto. Před několika lety vyhnal od&nbsp;svého prahu agitátory, kteří se&nbsp;ho&nbsp;snažili přesvědčit o&nbsp;výhodách společného hospodaření, ať&nbsp;mu&nbsp;vlezou na&nbsp;záda. Agitátoři pokrčili rameny a&nbsp;odešli. Družstvo pak schlamstlo babiččina pole, propachtovaná už&nbsp;od&nbsp;chvíle, kdy odvezli strýce Františka; sad těm starým lidem nechali. Sad ovocných stromů jim totiž nebyl k&nbsp;ničemu&nbsp;– o&nbsp;pár švestek neměli zájem; shora nařídili pěstovat kukuřici a&nbsp;to byl pro družstevníky oříšek, neboť kukuřici se&nbsp;v&nbsp;těchto končinách nedařilo. Ovoce vykupoval každý čtvrtek řezník pro spotřební družstvo JEDNOTA a&nbsp;platil za&nbsp;ně&nbsp;po&nbsp;čertech málo.</span></p>
          <p class="chunk" data-nb-ref-number="5" data-nb-words="118" data-nb-chars="779"><span class="idea" data-nb-ref-number="5" id="idea5" data-nb-words="118" data-nb-chars="779">Dědeček dneska završí dílo větrným agregátem. Na&nbsp;vrcholu veliký zlatý pták s&nbsp;blýskavou vrtulí v&nbsp;zobáku, čtyři menší pestrobarevní na&nbsp;ramenech pod ním. Celé zařízení se&nbsp;otáčí kolem osy na&nbsp;kuličkovém ložisku; stačí dýchnutí vánku a&nbsp;lopatky se&nbsp;dají do&nbsp;pohybu, ozvou se&nbsp;rolničky ze&nbsp;zimních koňských postrojů. Ta&nbsp;hudba neslýchaná a&nbsp;blýskot vrtulí přivábí do&nbsp;sadu vzácného ťuhýka šedého; jakmile ten zázrak spatří špačci, zapomenou na&nbsp;svou povinnou jižní pouť a&nbsp;zůstanou tu&nbsp;napořád. Do&nbsp;čeho velkolepějšího by&nbsp;se&nbsp;měl dědeček pustit poté, až&nbsp;vpodvečer naseče krmení? Snad vymyslet perpetuum mobile, nebo si&nbsp;zkonstruovat křídla? Ne, tohle by&nbsp;dědečka nenapadlo. Něco velkolepého však musí vymyslet, nemůže vysedávat v&nbsp;kuchyni, přikládat do&nbsp;kamen polínka a&nbsp;poslouchat babiččino komandování:</span></p>
          <p class="chunk" data-nb-ref-number="6" data-nb-words="6" data-nb-chars="32"><span class="idea" data-nb-ref-number="6" id="idea6" data-nb-words="6" data-nb-chars="32">„To ne, dědku, to&nbsp;druhý přilož!“</span></p>
          <p class="chunk" data-nb-ref-number="7" data-nb-words="72" data-nb-chars="440"><span class="idea" data-nb-ref-number="7" id="idea7" data-nb-words="72" data-nb-chars="440">Už&nbsp;to&nbsp;má: opraví motorku Jawu&nbsp;175 po&nbsp;strýci Františkovi a&nbsp;bude se&nbsp;projíždět krajem&nbsp;– po&nbsp;štěrkovaných silnicích, hejny syčících husí s&nbsp;nataženými krky, pronásledován uštěkanými psy s&nbsp;plandavýma ušima, v&nbsp;kožené kukle a&nbsp;s&nbsp;brýlemi na&nbsp;čele bude projíždět lukami, mezi poli, lesy a&nbsp;vesnicemi… Ale jak to&nbsp;zdůvodní babičce a&nbsp;kde vezme na&nbsp;benzín?&nbsp;– Ve&nbsp;chvíli, kdy své nejkrásnější dílo připevňoval k&nbsp;lipovému kmeni, dědečka Františka napadlo řešení.</span></p>
        </section>
        <section>
          <p class="chunk" data-nb-ref-number="8" data-nb-words="47" data-nb-chars="298"><span class="idea" data-nb-ref-number="8" id="idea8" data-nb-words="47" data-nb-chars="298">Obrazně řečeno: otevřela se&nbsp;nebesa a&nbsp;radnice se&nbsp;zachvěla v&nbsp;základech&nbsp;– nikdo tomu nemohl uvěřit. Ale tam nahoře pomyslný nejvyšší zalistoval v&nbsp;pomyslné knize skutků a&nbsp;ke jménu Bugel po&nbsp;Prvním máji připsal mnoho kladných čárek; pak je&nbsp;sečetl, výsledek dvakrát podtrhl a&nbsp;pokynul pomyslným ukazovákem.</span></p>
          <p class="chunk" data-nb-ref-number="9" data-nb-words="70" data-nb-chars="448"><span class="idea" data-nb-ref-number="9" id="idea9" data-nb-words="70" data-nb-chars="448">Čipera Toník, pravá ruka soudruha Bugela, zalapal po&nbsp;dechu a&nbsp;zůstal s&nbsp;ústy dokořán. Pak sejmul ze&nbsp;zdi brokovnici (kousek spíše pro muzeum než k&nbsp;lovu) a&nbsp;setřel z&nbsp;ní prach; potom teprve zavřel ústa a&nbsp;uvěřil. Prostřednictvím telete na&nbsp;náměstí, díky onomu grandióznímu průšvihu, postoupil soudruh Bugel o&nbsp;patro výš. Nebude již pověřován konkrétními úkoly. Jeho posláním je&nbsp;od&nbsp;této chvíle vytyčovat rámcové koncepce. A&nbsp;pověřovat jiné jejich naplňováním.</span></p>
          <p class="chunk" data-nb-ref-number="10" data-nb-words="61" data-nb-chars="405"><span class="idea" data-nb-ref-number="10" id="idea10" data-nb-words="61" data-nb-chars="405">„Jen aby zase něco nezvoral,“ řekl si&nbsp;realisticky uvažující Toník; vytáhl ze&nbsp;stolu svého šéfa prostřední zásuvku s&nbsp;lahví vodky, kapesním nožem, lžicí, zápalkami, vývrtkou, otvíračem konzerv a&nbsp;pivních lahví a&nbsp;kupou kancelářských sponek, jimiž si&nbsp;soudruh Bugel šťárává za&nbsp;nehty. Flintu položil přes šuplík a&nbsp;otevíraje si&nbsp;nohama vynesl soukromý majetek nového vyššího referenta do&nbsp;nové kanceláře o&nbsp;patro výš.</span></p>
          <p class="chunk" data-nb-ref-number="11" data-nb-words="51" data-nb-chars="343"><span class="idea" data-nb-ref-number="11" id="idea11" data-nb-words="51" data-nb-chars="343">Boubelatá Julie kráčela po&nbsp;schodech s&nbsp;hlavou vztyčenou, jako by&nbsp;to&nbsp;byla ona, kdo postavil boudu a&nbsp;přivedl tele k&nbsp;divadlu. Nesla tašku krášlicích potřeb, sešit se&nbsp;vtipy a&nbsp;žlutý kotouč plsti pod zadnici. Sledována závistivými pohledy sekretářek nižších referentů vystupovala po&nbsp;schodech zvolna a&nbsp;důstojně. Plnými doušky vychutnávala tuto chvíli.</span></p>
          <p class="chunk" data-nb-ref-number="12" data-nb-words="164" data-nb-chars="1107"><span class="idea" data-nb-ref-number="12" id="idea12" data-nb-words="164" data-nb-chars="1107">Soudruh Bugel s&nbsp;nervy vyspravenými na&nbsp;neurologickém oddělení okresní nemocnice, růžolící a&nbsp;spokojený, byl přivezen na&nbsp;radnici služebním automobilem. Pro novou funkci si&nbsp;pořídil šedivý klobouk, červeně pruhovanou kravatu a&nbsp;plnicí pero se&nbsp;zlatou špičkou. Otevřel čalouněné dveře a&nbsp;stanul v&nbsp;rozlehlé místnosti, vybavené tlustým kobercem, hektarovým psacím stolem se&nbsp;třemi telefony, knihovnou klasiků, registraturou, skleníkem s&nbsp;nádobím a&nbsp;s&nbsp;dlouhým zasedacím stolem obestaveným židlemi. V&nbsp;jednom rohu rostla košatá palma v&nbsp;hranatém škopíku, u&nbsp;dveří stál věšák. Za&nbsp;zády visel soudruhu Bugelovi státník, tentokrát už&nbsp;v&nbsp;barvách a&nbsp;v&nbsp;uniformě. Na&nbsp;protější zdi se&nbsp;rozkládal olejový obraz průmyslové krajiny s&nbsp;komíny, chladicími věžemi, chuchvalci dýmu a&nbsp;rozkvetlou jabloňovou větví v&nbsp;popředí. Barvy byly naneseny ve&nbsp;vysokých pastách, zblízka to&nbsp;nebylo k&nbsp;ničemu. Obraz namaloval umělec jménem Jeroným Hrdlička, když pochopil, že&nbsp;analytický kubismus je&nbsp;mu&nbsp;sice bytostně bližší než průmyslová krajina, jenže lednička plná masa a&nbsp;kořalky v&nbsp;ateliéru nad městem ve&nbsp;vilové čtvrti je&nbsp;lepší než chleba se&nbsp;sádlem a&nbsp;sklepní byt.</span></p>
          <p class="chunk" data-nb-ref-number="13" data-nb-words="77" data-nb-chars="472"><span class="idea" data-nb-ref-number="13" id="idea13" data-nb-words="77" data-nb-chars="472">Vyšší referent Bugel usedl za&nbsp;psací stůl a&nbsp;zavrtěl se&nbsp;na&nbsp;židli. Byla to&nbsp;pohodlná židle, vyrobená ke&nbsp;spokojenosti uživatele. Sundal klobouk a&nbsp;vrhl ho&nbsp;na&nbsp;věšák. Netrefil. Nechal ho&nbsp;ležet na&nbsp;koberci a&nbsp;otevřel zásuvku. Vyndal láhev vodky a&nbsp;postavil ji&nbsp;vedle telefonů; pak narovnal kancelářskou sponku a&nbsp;pustil se&nbsp;do&nbsp;čištění nehtů. Chvíli hloubal o&nbsp;vlastní dokonalosti. Je&nbsp;to&nbsp;s&nbsp;podivem… Ačkoliv o&nbsp;tomto místě tolik snil, teď, když tak nečekaně dosáhl cíle, pociťoval prázdnotu.</span></p>
          <p class="chunk" data-nb-ref-number="14" data-nb-words="16" data-nb-chars="86"><span class="idea" data-nb-ref-number="14" id="idea14" data-nb-words="16" data-nb-chars="86">Vešel Toník, zvedl klobouk z&nbsp;koberce, foukl na&nbsp;něj a&nbsp;jako svátost ho&nbsp;zavěsil na&nbsp;věšák.</span></p>
          <p class="chunk" data-nb-ref-number="15" data-nb-words="9" data-nb-chars="69"><span class="idea" data-nb-ref-number="15" id="idea15" data-nb-words="9" data-nb-chars="69">„Soudruhu vyšší referente, soudruh tajemník by&nbsp;vám rád pogratuloval.“</span></p>
          <p class="chunk" data-nb-ref-number="16" data-nb-words="76" data-nb-chars="498"><span class="idea" data-nb-ref-number="16" id="idea16" data-nb-words="76" data-nb-chars="498">U&nbsp;okresního tajemníka popřáli Bugelovi závistiví nižší referenti a&nbsp;hned se&nbsp;vytratili. Pak se&nbsp;dostavili vyšší referenti, taky mu&nbsp;podali ruce, vypili po&nbsp;skleničce a&nbsp;snědli chlebíček. Zrovna nejsrdečněji se&nbsp;netvářili. Bylo na&nbsp;nich vidět, že&nbsp;Bugelovo nenadálé povýšení nemohou dost dobře strávit. Jenže přišlo shora a&nbsp;jejich mínění tu&nbsp;nebylo nic platné. Také tajemník byl odměřený a&nbsp;ruka, kterou Bugelovi půjčil na&nbsp;zlomek vteřiny, byla studená a&nbsp;beze stisku. Něco slov bylo vyměněno, chtěně zdvořilých.</span></p>
          <p class="chunk" data-nb-ref-number="17" data-nb-words="15" data-nb-chars="92"><span class="idea" data-nb-ref-number="17" id="idea17" data-nb-words="15" data-nb-chars="92">„Vzhůru do&nbsp;práce, soudruzi, úkoly čekají,“ řekl po&nbsp;chvíli okresní tajemník a&nbsp;bylo po&nbsp;parádě.</span></p>
          <p class="chunk" data-nb-ref-number="18" data-nb-words="75" data-nb-chars="488"><span class="idea" data-nb-ref-number="18" id="idea18" data-nb-words="75" data-nb-chars="488">Soudruh Bugel usedl za&nbsp;stůl a&nbsp;soustředil se&nbsp;na&nbsp;hod. Ani tentokrát netrefil. Zahleděl se&nbsp;do&nbsp;průmyslové krajiny na&nbsp;obrazu před sebou. Temný kouř visel nad komíny a&nbsp;z&nbsp;chladicích věží se&nbsp;valila bílá pára jako chuchvalce vaty, docela vzadu vytékala z&nbsp;vagónů žhavá struska; nikde ptáčka-živáčka, nikde človíčka-holečka. Obludná krajina, pochmurná a&nbsp;zlá. Rozkvetlou jabloňovou větev zřejmě uřízli v&nbsp;jiném, pěknějším světě a&nbsp;přidrátovali ji&nbsp;k&nbsp;železné konstrukci v&nbsp;místě, které už&nbsp;obraz nezabíral.</span></p>
          <p class="chunk" data-nb-ref-number="19" data-nb-words="16" data-nb-chars="87"><span class="idea" data-nb-ref-number="19" id="idea19" data-nb-words="16" data-nb-chars="87">Soudruha Bugela popadla úzkost, smýkala s&nbsp;ním a&nbsp;málem ho&nbsp;shodila ze&nbsp;židle. Co&nbsp;bude dál?</span></p>
          <p class="chunk" data-nb-ref-number="20" data-nb-words="54" data-nb-chars="304"><span class="idea" data-nb-ref-number="20" id="idea20" data-nb-words="54" data-nb-chars="304">„A&nbsp;hovno,“ odpověděl si, vstal a&nbsp;otevřel láhev vodky. Zabzučel na&nbsp;Toníka, aby nebyl v&nbsp;tom cizím světě tak sám. Nalil i&nbsp;jemu a&nbsp;postavil ho&nbsp;se&nbsp;sklenkou k&nbsp;věšáku. Pil a&nbsp;házel kloboukem, neboť se&nbsp;ho&nbsp;zmocnila touha trefit se&nbsp;alespoň jednou. Čipera Toník sbíral klobouk z&nbsp;koberce a&nbsp;vracel ho&nbsp;soudruhu Bugelovi.</span></p>
        </section>
        <section>
          <p class="chunk" data-nb-ref-number="21" data-nb-words="136" data-nb-chars="875"><span class="idea" data-nb-ref-number="21" id="idea21" data-nb-words="136" data-nb-chars="875">Většinu času trávila babička Františka v&nbsp;kuchyni na&nbsp;bedně u&nbsp;kamen, s&nbsp;brýlemi na&nbsp;nose, s&nbsp;knihou v&nbsp;ruce. Nějak ji&nbsp;pobolívaly nohy. Knih měla plno, byly zabaleny do&nbsp;bílého papíru a&nbsp;očíslovány. Jakmile přečetla celou knihovnu, začala nanovo pořadovým číslem jedna. Byl to&nbsp;sborník modliteb pro každý den s&nbsp;titulem Voláme z&nbsp;hlubokosti. Dvojku měl Křížový Pete, román jakéhosi Tima O’Briena o&nbsp;muži, jenž složitým způsobem, leč velmi rychle, vytahoval z&nbsp;pouzder střelné zbraně, aby pro spravedlivou věc zabil padoucha. Následovala Alenka v&nbsp;říši divů a&nbsp;za zrcadlem, Vaňkova Pomologie, dva ročníky Malého čtenáře, Proustovo Hledání ztraceného času kompletní, Velký atlas hub, Čechovovy povídky atd. Knihy zabalil dědeček a&nbsp;na obal vytiskl pořadová čísla gumovým tiskátkem. Některé knihy zaujaly babičku více než jiné, ale četla je&nbsp;všechny spravedlivě až&nbsp;do&nbsp;konce, pro zábavu i&nbsp;poučení.</span></p>
          <p class="chunk" data-nb-ref-number="22" data-nb-words="21" data-nb-chars="118"><span class="idea" data-nb-ref-number="22" id="idea22" data-nb-words="21" data-nb-chars="118">Kdykoliv se&nbsp;dědeček dlouho nevracel, pomyslela si, že&nbsp;jednou v&nbsp;té zahradě umře. A&nbsp;když se&nbsp;vrátil, hned mu&nbsp;to&nbsp;pověděla.</span></p>
          <p class="chunk" data-nb-ref-number="23" data-nb-words="82" data-nb-chars="500"><span class="idea" data-nb-ref-number="23" id="idea23" data-nb-words="82" data-nb-chars="500">V&nbsp;den dovršení se&nbsp;písmena slila, prase v&nbsp;chlívku začalo řvát hladem a&nbsp;babička musela rozsvítit. Odložila knihu číslo šest a&nbsp;vyšla před dům, pod hrušku. Lampa na&nbsp;sloupu už&nbsp;taky svítila. Babička se&nbsp;vrátila domů pro hůlku. Ani si&nbsp;neuvědomovala, že&nbsp;ji&nbsp;bolí nohy. Prošla mezi smutečními vrbami, dveře kůlny i&nbsp;veřtatu našla dokořán, tma uvnitř temnější než venku. Stín krávy Stračeny zapřažený do&nbsp;stínu vozu s&nbsp;krmením poklidně přežvykoval. Od&nbsp;lípy se&nbsp;nesly neslýchané zvuky, zvonění a&nbsp;klinkání, hudba sfér.</span></p>
          <p class="chunk" data-nb-ref-number="24" data-nb-words="7" data-nb-chars="62"><span class="idea" data-nb-ref-number="24" id="idea24" data-nb-words="7" data-nb-chars="62">„Dědku!“ zavolala babička úzkostně a&nbsp;naslouchala. „Františku!“</span></p>
          <p class="chunk" data-nb-ref-number="25" data-nb-words="39" data-nb-chars="236"><span class="idea" data-nb-ref-number="25" id="idea25" data-nb-words="39" data-nb-chars="236">Ležel obličejem k&nbsp;obloze a&nbsp;na rtech měl mírný úsměv, oči otevřené. Ležel pod lípou vedle polámaného žebříku. Tmou tmoucí se&nbsp;díval do&nbsp;koruny stromu, jako by&nbsp;viděl svůj pětimlejnek v&nbsp;činnosti, a&nbsp;také ťuhýka šedého, uvelebeného na&nbsp;vrcholu.</span></p>
          <p class="chunk" data-nb-ref-number="26" data-nb-words="17" data-nb-chars="105"><span class="idea" data-nb-ref-number="26" id="idea26" data-nb-words="17" data-nb-chars="105">„Až budu v&nbsp;pořádku,“ špitl, „spravím Františkův motocykl a&nbsp;budu po&nbsp;vsích vykupovat kůžky. To&nbsp;bude peněz!“</span></p>
        </section>
        <section>
          <p class="chunk" data-nb-ref-number="27" data-nb-words="78" data-nb-chars="502"><span class="idea" data-nb-ref-number="27" id="idea27" data-nb-words="78" data-nb-chars="502">Tomáš Staněk se&nbsp;dal na&nbsp;měsíc k&nbsp;zedníkům. Potřeboval potvrzení o&nbsp;odpracování povinných sto šedesáti hodin při budování socialismu, aby mohl postoupit do&nbsp;posledního ročníku jedenáctiletky&nbsp;– což by&nbsp;se&nbsp;dalo ošidit prostřednictvím styků paní Staňkové. Jenomže Tomáš potřeboval i&nbsp;peníze. Nejraději by&nbsp;s&nbsp;tím praštil! Cihly se&nbsp;mu&nbsp;zajídaly, lopata i&nbsp;malta, ale nejvíc se&nbsp;mu&nbsp;zajídal ubrblaný, s&nbsp;ničím spokojený dědek, zakládající si&nbsp;na&nbsp;svém zednickém stavu. I&nbsp;kdyby mu&nbsp;maltu míchali andělé, namíchali by&nbsp;špatnou.</span></p>
          <p class="chunk" data-nb-ref-number="28" data-nb-words="66" data-nb-chars="432"><span class="idea" data-nb-ref-number="28" id="idea28" data-nb-words="66" data-nb-chars="432">Na&nbsp;bílém zamaltovaném prkně lešení zůstala stopa po&nbsp;cihle&nbsp;– obdélník nakreslený červeným prachem: dvě a&nbsp;dvě stejné úsečky, čtyři pravé úhly a&nbsp;prostor mezi tím. Omezený, spoutaný prostor. Dokonalý, účelný tvar, příroda si&nbsp;ho&nbsp;nevymyslela, až&nbsp;člověk. Aby se&nbsp;schoval před širým světem, před volnou krajinou, vymyslel kolébku a&nbsp;hrob, první a&nbsp;poslední obdélník. Půdorys domu, postel, stůl, plot kolem zahrady, list papíru, vězeňskou celu…</span></p>
          <p class="chunk" data-nb-ref-number="29" data-nb-words="4" data-nb-chars="32"><span class="idea" data-nb-ref-number="29" id="idea29" data-nb-words="4" data-nb-chars="32">„Maltu!“ zaječel zlostný zedník.</span></p>
          <p class="chunk" data-nb-ref-number="30" data-nb-words="47" data-nb-chars="287"><span class="idea" data-nb-ref-number="30" id="idea30" data-nb-words="47" data-nb-chars="287">O&nbsp;podzimních trzích musí rozstřílet Arančinu střelnici napadrť. A&nbsp;protože dosud z&nbsp;žádné flinty nestřílel, pořídí si&nbsp;vzduchovku, broky a&nbsp;terče; a&nbsp;potom pilně cvičit, aby nestržil ostudu… K&nbsp;tomu kapsy plné peněz, aspoň tolik co&nbsp;Vašek Poklidný, aby se&nbsp;mu&nbsp;vyrovnal. I&nbsp;proto musel k&nbsp;zedníkům.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>