<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ohrada-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ohrada-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-24" class="MLP_uroven2_kapitola ParaOverride-1">24</p>
			<p class="MLP_text_bez1radku ParaOverride-1">Byla neděle, letní odpoledne, slunce svítilo na okresní město&#160;– vylidněné parky, prázdná náměstí, pusté ulice. Dvojice policistů hlídkujících na rozích si utíraly pot, policejní psi měli vyplazené jazyky. Švermovou ulicí kodrcal kočárek, v&#160;něm sedělo dítě a&#160;radovalo se, jak rychle ujíždí, jak to drkotá po dlažebních kostkách.</p>
			<p class="MLP_text ParaOverride-1">„Co tak ženeš, vždyť ti nestačím,“ napomínal bývalý vojín Klement Dolejš svou dvoumetrovou ženu Marii.</p>
			<p class="MLP_text ParaOverride-1">„Vždyť ještě neviděli Jiříka, vždyť ještě ani nevědí, že ho máme!“</p>
			<p class="MLP_text ParaOverride-1">Vybrala zatáčku a&#160;rozběhla se k&#160;domu s&#160;číslem devatenáct. Jiřík v&#160;kočárku výskal radostí.</p>
			<p class="MLP_text ParaOverride-1">„Aničko!“ zvolala Máňa vzhůru k&#160;otevřeným oknům rodiny Staňkových. A&#160;ještě jednou.</p>
			<p class="MLP_text ParaOverride-1">„Máňa!“ paní Staňková v&#160;okně zcela zkoprněla.</p>
			<p class="MLP_text ParaOverride-1">„Tohle je náš Jiřík,“ volala Máňa a&#160;zvedla syna do třímetrové výšky. V&#160;oknech se objevili další nájemníci. Všichni se dívali na rozesmátou Máňu a&#160;rozesmátého Jiříka. Ani trošku se nebál tak vysoko.</p>
			<p class="MLP_text ParaOverride-1">„Pojďte nahoru,“ zvolala paní Staňková.</p>
			<p class="MLP_text ParaOverride-1">„Pojďte dolů, venku je hezky!“ Máňa posadila chlapce do trávy v&#160;zahradě.</p>
			<p class="MLP_text ParaOverride-1">Stal se zázrak. Dva lidé odjinud se tu objevili po nekonečně dlouhém čase. Třetí vchází brankou. Taková událost! Domem se ozývalo práskání dveří a&#160;úprky po schodech. Všichni se seběhli podívat se na Máňu a&#160;Jiříka, na ostýchavého Klementa; návštěva z&#160;nebe. Dokonce Adamec chtěl být u&#160;toho, zanechal marného pátrání po láhvi. Jenom pan Šlosar popíjel v&#160;okně žlutou limonádu a&#160;ovládl své nutkání. Je nejvýše postavenou osobou v&#160;domě s&#160;právem psát cedulky, je vedoucím uhelných skladů, musí zachovat rozvahu. Karanténu dosud úředně nezrušili. Všichni potřásali Máni a&#160;Klementovi rukama, na Jiříka dělali ťuťuťu, radovali se, nemohli věřit vlastním očím. Pes Rolf pobíhal kolem, vrtěl ocasem a&#160;radostně poštěkával.</p>
			<p class="MLP_text ParaOverride-1">„Jak jste se k&#160;nám dostali?“ zeptala se paní Poklidná po vítacích orgiích.</p>
			<p class="MLP_text ParaOverride-1">„Pěšky, vždyť je to slabá půlhodinka.“</p>
			<p class="MLP_text ParaOverride-1">„A&#160;nic se vám nestalo…?“ Paní Poklidná se zamyslela; chvíli stála nehnutě, hleděla do trávy. Pak vystřelila k&#160;domu, schody brala po třech. Za chvíli se objevila v&#160;okně, oblečená ve žlutě květovaných šatech, rty měla karmínově rudé.</p>
			<p class="MLP_text ParaOverride-1">„A&#160;jde se!“ zvolala. „Nebuďte blázni, karanténa skončila! Kdo půjde se mnou na procházku?“</p>
			<p class="MLP_text ParaOverride-1">Byla neděle, letní odpoledne. V&#160;čele lidí ve svátečním jel kočárek, v&#160;něm seděl chlapec Jiřík a&#160;mával rukama. Kočárek tlačila Máňa Dolejšová, šla zvolna, byli přece na procházce. Vedle ní Klement a&#160;za nimi obyvatelé z&#160;domu číslo devatenáct na Nákladní ulici, poslední Adamec. Jako stádečko ovcí je obíhal pes Rolf a&#160;radoval se psím způsobem. Nad ohradou tržnice se objevilo pět snědých obličejů, pět bratrů Leškových:</p>
			<p class="MLP_text ParaOverride-1">„Kam jdete?“</p>
			<p class="MLP_text ParaOverride-1">„Na špacír,“ odpověděla jim Bugelova dvojčata jedněmi ústy, „pojďte s&#160;náma!“ Cikáni nechali míč na trávníku, přeskočili plot a&#160;přidali se k&#160;bílým tvářím.</p>
			<p class="MLP_text ParaOverride-1">Pan Šlosar nevěděl. Seděl u&#160;okna, u&#160;láhve žluté limonády, a&#160;měl nutkání. Taky by se rád přidal. „Co říkáš,“ zeptal se paní Šlosarové.</p>
			<p class="MLP_text ParaOverride-1">„Nikam nepůjdem,“ rozhodla za něj, „radši počkáme, jak to dopadne.“</p>
			<p class="MLP_text ParaOverride-1">Obyvatelé domu, posíleni pěti bratry Leškovými, táhli dolů Švermovou ulicí, rozprávěli a&#160;hlasitě se smáli. Míjeli domy, jejichž okna se plnila lidmi přilákanými nezvyklým halasem, štěkotem psa a&#160;povykováním dětí.</p>
			<p class="MLP_text ParaOverride-1">„Kam jdete?“ dotazovali se lidé.</p>
			<p class="MLP_text ParaOverride-1">„Na procházku, vždyť je neděle.“</p>
			<p class="MLP_text ParaOverride-1">„Jdeme s&#160;váma!“ ozývalo se ze všech stran a&#160;do ulice vybíhali lidé ve svátečním. Dvojice příslušníků Veřejné bezpečnosti, které dav míjel, hleděly na událost s&#160;otevřenými ústy. Nevěděli, jak se zachovat. Jakmile lidé přešli, sáhli po vysílačkách a&#160;ptali se svých nadřízených, co mají podniknout. Nadřízení, zaskočeni neočekávanou, mimořádnou událostí, lapali po dechu. Sami nevěděli, co si počít. Po nábřeží směrem k&#160;zahradní restauraci Na Střelnici šel už stohlavý zástup. Mezi lidmi byli také dva tlouštíci, podobní si jak vejce vejci. Kdyby si vyměnili místa, nikdo by to nepostřehl. V&#160;náprsních kapsách měli malé knížečky s&#160;vlastními fotografiemi, v&#160;zadních kapsách kalhot se jim na hýždích rýsovaly obrysy pistolí. Byly však přikryty saky a&#160;žádný z&#160;rozesmátých lidí tomu nevěnoval pozornost.</p>
			<p class="MLP_text ParaOverride-1">Hospodský na Střelnici nemohl uvěřit vlastním očím. Hned si oblékl frak, uvázal motýlka a&#160;začal čepovat pivo; našlo se několik dobrovolníků, kteří je pomáhali roznášet. V&#160;letním odpoledni člověku vyprahne. Jiní rozvěšovali lampióny, pár zdatných pořízků vyneslo ze sálu klavír k&#160;betonovému parketu. Dneska se budou veselit až do rána. Jako kdyby skončila válka. Josef si sedl ke klavíru&#160;– chvíli ťukal buclatými prsty do kláves jen tak, potom spustil polku. Kdosi se přidal s&#160;klarinetem, odvážný amatér přisedl k&#160;bubnům. Pivo teklo proudem, sklenice do sebe narážely, pěna stříkala na všechny strany. Pes Rolf se radoval i&#160;bez piva.</p>
			<p class="MLP_text ParaOverride-1">„Bože, kdy já jsem naposled tancovala!“ povzdechla si paní Poklidná s&#160;významným pohledem na otce Peřinu.</p>
			<p class="MLP_text ParaOverride-1">Jan Peřina povstal a&#160;dvorně se uklonil. Nabídl fešné sousedce rámě a&#160;odvedl si ji na parket. Přidali se další. Za chvíli se tančilo i&#160;mezi stoly a&#160;doktor Peřina s&#160;paní Poklidnou se v&#160;obecném víru zcela ztratili.</p>
			<p class="MLP_text_bez1radku_-12-0- ParaOverride-1">Babička Františka v&#160;krásném letním odpoledni seděla na bílé stoličce proti vyhaslé televizní obrazovce a&#160;radovala se tiše za zavřenými víčky.</p>
			<p class="MLP_text ParaOverride-1">„Honem, už jsou tady!“ Dědeček František vpadl do kuchyně jak velká voda. Babička zaklapla knížku a&#160;vyšla na zápraží. Z&#160;auta tatrovky vyskočil Tomáš a&#160;hnal se k&#160;ní.</p>
			<p class="MLP_text ParaOverride-1">„Jenom mě nepoval, ty divočáku!“ bránila se, úsměv přes slzy radosti. JUDr.&#160;Kamil Staněk, advokát zvučného jména, otevřel zadní dvířka a&#160;převzal z&#160;rukou své ženy peřinku převázanou povijanem. Poněkud neobratně ji podržel, a&#160;když paní Staňková vystoupila, vrátil dítě do povolanějších rukou.</p>
			<p class="MLP_text ParaOverride-1">„Tak tohle je náš Petřík!“</p>
			<p class="MLP_text ParaOverride-1">V&#160;sadu se točily mlejnky proti špačkům v&#160;korunách stromů, které vysadil strýc František. Bylo léto, třešní dost pro lidi i&#160;pro nenasytné ptáky. Zvuk policejní houkačky z&#160;ulice sem nedolehl.</p>
			<p class="MLP_text ParaOverride-1">„To jsem ráda, že jste zase doma,“ řekla babička na své stoličce v&#160;cizím pokoji manželům Staňkovým, kteří se zrovna vrátili z&#160;nedělní procházky.</p>
			<p class="MLP_text_bez1radku_-12-0- ParaOverride-1">Jekot policejních sirén přehlušil hudbu a&#160;smích v&#160;zahradní restauraci Na Střelnici. Josef s&#160;improvizovanou kapelou přestali hrát. Lidé ztichli, hospodskému se protáhl obličej. Podíval se na hodinky, bylo čtvrt na jedenáct.</p>
			<p class="MLP_text ParaOverride-1">První dorazilo auto s&#160;bílým pruhem a&#160;modrým blikavým majákem na střeše. Zaparkovalo u&#160;brány, nikdo však nevystoupil. Po chvíli přijely pomalejší zelené antony a&#160;nákladní auta s&#160;mužstvem na korbách. Mužstvo ozbrojené samopaly vyskákalo přes postranice a&#160;obklíčilo zahradní restauraci. Posádky zelených antonů pro převážení zatčených otevřely zadní dveře vozidel.</p>
			<p class="MLP_text ParaOverride-1">Z&#160;osobního auta vystoupil důstojník a&#160;dva hromotluci strážmistři s&#160;dlouhými obušky v&#160;rukou… Zvolna kráčeli pod pestrými lampióny mlčícím davem, který se před nimi rozestupoval. Přešli přes parket a&#160;zastavili se u&#160;boudy s&#160;výčepem.</p>
			<p class="MLP_text ParaOverride-1">Za zády policistů se ozvalo přátelské štěknutí. Bezelstný vítací pes Rolf přišel pozdravit nové příchozí. Hromotluk po důstojníkově pravici zareagoval první. Napřáhl obušek a&#160;sekl Rolfa po čenichu. Pes kníkl a&#160;sesul se na zem. Druhý policista vytáhl pistoli a&#160;střelil ho do hlavy.</p>
			<p class="MLP_text ParaOverride-1">„Kolik je hodin?“ zeptal se důstojník vyděšeného hospodského, přikrčeného za pípami.</p>
			<p class="MLP_text ParaOverride-1">„Čtvrt na jedenáct,“ odpověděl chabě.</p>
			<p class="MLP_text ParaOverride-1">„Dvacet dva dvacet pět,“ upřesnil důstojník. „A&#160;úředně stanovenou zavírací hodinu máte v&#160;kolik?“</p>
			<p class="MLP_text ParaOverride-1">„Myslel jsem, že výjimečně…,“ koktal hospodský a&#160;po čele se mu kutálely krůpěje potu.</p>
			<p class="MLP_text ParaOverride-1">„Ve dvacet nula nula je konec, výjimky nejsou povoleny. Zaplatíte pět set korun pokuty.“</p>
			<p class="MLP_text ParaOverride-1">Důstojník přijal bankovky z&#160;rozechvělých rukou a&#160;vyplnil potvrzenku. Otočil se, obešel zabitého psa a&#160;chráněn zbrojnoši po bocích vrátil se k&#160;autu s&#160;bílým pruhem. Po chvíli se ozval jeho hlas, zesílený a&#160;zkreslený megafonem:</p>
			<p class="MLP_text ParaOverride-1">„Občané, rozejděte se! V&#160;případě rušení veřejného pořádku a&#160;nočního klidu budeme nuceni proti vám zasáhnout. Občané, pokojně se rozejděte!“</p>
			<p class="MLP_text ParaOverride-1">A&#160;občané se pokojně rozešli.</p>
		</div>
</body>
</html>