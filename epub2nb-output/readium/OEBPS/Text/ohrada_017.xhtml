<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ohrada-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ohrada-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">11</p>
			<p class="MLP_text_bez1radku ParaOverride-1">V&#160;předvečer Prvního máje se pan Poklidný opil v&#160;hospodě U&#160;Chmelové šišky. Přišel tam v&#160;poledne na oběd, ačkoli jeho manželka smažila rozměrné telecí řízky a&#160;jejich lákavá vůně ladila k&#160;smířlivosti; i&#160;nové brambory byly, a&#160;salát křehký, jarní. Pan Poklidný však odolal tolikerému vábení, raději do sebe naházel připálený hospodský guláš se čtyřmi kolečky mazlavého knedlíku a&#160;pak se pustil do opíjení: zvolna a&#160;cílevědomě lil do sebe půllitry. Po třetím houkl na Adamce, pozval ho ke stolu a&#160;objednal i&#160;pro něj. Adamec naslouchal vyprávění o&#160;domku na Mostní ulici, přitakával a&#160;bedlivě sledoval přesuny číšníka s&#160;plnými a&#160;vyprázdněnými sklenicemi. Tolik štěstí nepotká věčného opilce každý den.</p>
			<p class="MLP_text ParaOverride-1">Ryčná dechovka prošla pod okny a&#160;pan Poklidný se probudil na neustlaném gauči v&#160;obývacím pokoji. Uvědomil si, že má hlavu. Nebolela, jenom v&#160;ní hučelo, jako by motor na myšlenky pilně pracoval. Nepracoval však, jen si tlumeně vrčel naprázdno a&#160;rozechvíval celé tělo; do konečků prstů přiváděl impulsy touhy dotknout se něčeho hebkého: pleti, vlasů černých jako tér, i&#160;za cenu odpuštění. Hudba venku slábla, až zmizela někde za rohem, odhodlaná probudit další spáče v&#160;dalších ulicích, v&#160;celém městě&#160;– je První máj. Pan Poklidný znovu usnul.</p>
			<p class="MLP_text ParaOverride-1">Rannímu slunci se podařilo probudit paní Poklidnou v&#160;ložnici ještě před dechovkou. Přes zeď ucítila dech tabáku a&#160;alkoholu, dotek neoholeného strniště na ňadrech, ucítila ruku bloudit po těle. Kousla se do rtu, usykla bolestí a&#160;touhou. Pod okny zazněl pochodový rytmus plechových nástrojů, rachot bubnů a&#160;činely. Když hudba odtáhla k&#160;čertu, paní Poklidná strhla ze sebe pokrývku a&#160;vyskočila. Prsty se vypořádaly se všemi knoflíky, co jich bylo na mužských kalhotách, a&#160;ucítila, že dojde odpuštění.</p>
			<p class="MLP_text_bez1radku_-12-0- ParaOverride-1">Začalo to hned po úsvitu: kapelník pozvedl vyšperkovanou hůl, trubky zavřeštěly, kvikly klarinety, bubny a&#160;činely se přidaly. Vyděšení ptáci opustili hnízda ve chvatu, zmateně bloudili vzduchem nevědouce, kam se vrtnout.</p>
			<p class="MLP_text ParaOverride-1">Adamec se probudil břeskným rykem mašírujících plechů. Uvědomil si, že vypukl svátek, při němž bývají hospody zavřeny, aby se do nich neutíkalo z&#160;průvodů. O&#160;slavném dnu se pije u&#160;stánků z&#160;papírových kelímků zvětralé pivo, pod míru čepované. Ale lepší než nic. Dopoledne se nějak protluče a&#160;odpoledne hospody otevřou. Adamec vyštrachal zpod postele protézu a&#160;slavnostně si ji připjal k&#160;pahýlu zápěstí. Vždyť je svátek.</p>
			<p class="MLP_text ParaOverride-1">Soudruh Bugel dechovku k&#160;časnému probuzení nepotřeboval, nemohl dospat. Vstal ještě za šera, oblékl si tmavomodrý sváteční oblek s&#160;odznaky na obou klopách, vyleštil boty a&#160;uvázal rudou kravatu. Ani neposnídal a&#160;vystartoval osobně zkontrolovat stav věcí, jež byly konány z&#160;jeho popudu. Na jeho projektu, umístěném v&#160;proluce mezi divadlem a&#160;chrámem svatého Ducha, se pracovalo celou noc a&#160;výsledek udiví ranní slunce. Soudruh Bugel se přihnal k&#160;dílu a&#160;seznal, že je vše v&#160;pořádku. Opřel se o&#160;brlení a&#160;čekal.</p>
			<p class="MLP_text ParaOverride-1">Doktor Staněk otevřel oči a&#160;zaklel. Klel teď mnohem častěji než v&#160;dobách, kdy byl majitelem vily na kopci a&#160;obhájcem zvučného jména. O&#160;Prvních májích, ve svém bytě, používal dokonce kleteb, bez nichž se jindy obešel. Už po několik let mu připadla čestná povinnost nositele poloviny transparentu s&#160;nápisem PROLETÁŘI VŠECH ZEMÍ, SPOJTE SE! Druhou polovinu nesl podnikový archivář. Nositelé transparentů se nemohli z&#160;průvodu ani manifestace vytratit. Museli setrvat, srostlí jako siamská dvojčata, a&#160;pak ještě odnést břemeno zpátky do Továrny na oplatky. Doktor Staněk se neztotožňoval s&#160;výzvou, která se mu vzdouvala nad hlavou. Dospěl k&#160;názoru, že se proletáři nespojili zrovna nejlíp. Nejraději by s&#160;tím praštil a&#160;utekl k&#160;řece, házel do ní kamínky a&#160;díval se, jak se dělají kola.</p>
			<p class="MLP_text ParaOverride-1">Nasrat, nasrat, nasrat, mumlal ještě v&#160;koupelně s&#160;ústy plnými tymolínu.</p>
			<p class="MLP_text ParaOverride-1">I&#160;zaměstnanci obchodního domu Průkopník měli za povinnost účastnit se hromadně předepsaného jásání. Paní Staňková nemusela nic nést, neklela tedy a&#160;brala celou událost jako každoroční rituál, v&#160;němž lze nalézt i&#160;příjemnější stránky. Projde se ulicemi, bude mávat přihlížejícím, jako dítě mává vlakům. Chvíli postojí na náměstí, aniž by vnímala slova padající na lidi z&#160;ampliónů. Vytratí se před koncem a&#160;strčí kuřata do trouby, aby rodina nezahynula.</p>
			<p class="MLP_text ParaOverride-1">Jako každoročně, i&#160;letos prohlásila paní Šlosarová v&#160;posteli s&#160;vyřezanými čely: „Letos nikam nejdu!“</p>
			<p class="MLP_text ParaOverride-1">Před lety jí patřily uhelné sklady, které jsou nyní majetkem nás všech, aniž bychom z&#160;toho měli větší užitek. Kdykoli potká paní Šlosarová doktora Staňka, zastaví ho, rozhlédne se, není-li nablízku nějaký Bugel, a&#160;šeptne: „Všechno jde svou cestou, pane doktore, co nevidět se to obrátí!“ Pak se uchechtne, zvedne ukazováček a&#160;dodá: „Boží mlýny melou pomalu, ale jistě.“</p>
			<p class="MLP_text ParaOverride-1">„Moc pomalu melou, paní Šlosarová,“ zdvořile odpovídá doktor Staněk, účetní od oplatků.</p>
			<p class="MLP_text ParaOverride-1">Paní Šlosarová věří na převrat. Pan Šlosar naopak ponese v&#160;průvodu prapor a&#160;chce, aby ho všichni viděli. Rád by se stal vedoucím uhelných skladů. A&#160;kdyby se to obrátilo, je tu paní Šlosarová, její postoje zná doktor Staněk a&#160;ten by dosvědčil, jak se věci měly. Pan Šlosar by pak zvedl jiný, lepší prapor.</p>
			<p class="MLP_text ParaOverride-1">Dalo by se předpokládat, že dělnického svátku se účastní především dělníci, a&#160;to s&#160;nadšením. Obléknou si sváteční šaty a&#160;vyrazí do ulic. Seberou manželům bývalých majitelek uhelných skladů prapor, kdysi zazobanému advokátovi heslo PROLETÁŘI VŠECH ZEMÍ, SPOJTE SE! Ponesou je hrdě v&#160;průvodu, rudé karafiáty v&#160;klopách.&#160;– Jenže co by chodili? Dělníkům se čárky za účast nepíší. Prvomájové jásání za ně obstará školní mládež, úřednictvo, prodavačky, vojáci a&#160;policie. Dělníci si průvod prohlédnou z&#160;chodníku, z&#160;oken svých příbytků, nebo zůstanou v&#160;postelích, zachumláni do peřin. Až odpoledne, svátečně oblečeni, vyjdou si na veselici do městských sadů, budou poslouchat dechovku a&#160;cimbálovou muziku, lidové vypravěče a&#160;komiky, jíst párky s&#160;hořčicí, pít pivo a&#160;tančit v&#160;zahradní restauraci Na Střelnici. Těšit se z&#160;jarního dne, radovat se, že je tolik lidí pohromadě.</p>
			<p class="MLP_text_bez1radku_-12-0- ParaOverride-1">Dosud prázdné ulice se začaly plnit probuzenými a&#160;nasnídanými účastníky průvodu. Školní mládež s&#160;pionýrskými šátky na vyžehlených bílých košilích, studentstvo v&#160;modrém, úředníci bez vázanek, límce košil přetaženy přes límce sak, orgánové Bezpečnosti s&#160;řemením i&#160;bez řemení, s&#160;revolvery u&#160;pasu i&#160;v&#160;podpaždí, nenápadní fízlové, prodavačky obchodního domu Průkopník, sportovci v&#160;dresech, velocipédy s&#160;pestrými cancoury krepového papíru v&#160;kolech; praporky svinuté na špejlích, mávátka před použitím. Sudy piva a&#160;soudky se žlutou limonádou, stohy kelímků z&#160;voskovaného papíru, hory dosud neohřátých párků, škopky hořčice, koše nakrájených chlebů, nenafouknuté balónky.</p>
			<p class="MLP_text ParaOverride-1">Pestré slunečníky nad stánky rozevřely pruhovaná křídla a&#160;slunce se rozsvítilo. Všichni směřovali na svá místa, na seřadiště, a&#160;vyčkávali pokynů semtam pobíhajících pořadatelů. Ze všech stran do toho vřískaly zastuzené tlampače ryčné písně o&#160;radosti, veselí a&#160;šťastné budoucnosti. Čekalo se na pokyn shora, aby průvod mohl vykročit.</p>
			<p class="MLP_text_bez1radku_-12-0- ParaOverride-1">Dvůr jedenáctiletky byl prostorný, vešli se tam všichni studenti i&#160;se stu­dentkami, profesorský sbor, a&#160;dokonce i&#160;Josef Peřina. Původně se chtěl události vyhnout a&#160;strávit dopoledne s&#160;hudebním nástrojem. Po delší úvaze si vymyslel průjem, neboť tato choroba by mohla působit nejvěrohodněji. Bolesti hlavy nebo zubů si vymyslí kdekdo&#160;– jen blázen by mu uvěřil. K&#160;průjmu se málokdo přizná, byť by jím skutečně trpěl. Josef byl odhodlán znát se k&#160;průjmu fiktivnímu, jen aby nemusel šoupat dlažbu, všelijak postrkován davem. Hudbě plechových nástrojů nestranil a&#160;nic lákavějšího mu sváteční dopoledne nedokázalo nabídnout&#160;– nanejvýš převařený a&#160;prasklý párek. Doktor Staněk však, ačkoli nebyl doktorem medicíny, odhalil pravý stav věcí.</p>
			<p class="MLP_text ParaOverride-1">„Sračku, říkáš?“</p>
			<p class="MLP_text ParaOverride-1">„Ano, strýčku, říká se tomu i&#160;takhle,“ odpověděl Josef a&#160;odběhl na záchod. Zamkl se tam, chvíli posečkal, zašustil papírem a&#160;spláchl.</p>
			<p class="MLP_text ParaOverride-1">„Snídals?“ zeptal se ho pak zástupce rodičů.</p>
			<p class="MLP_text ParaOverride-1">„Ano,“ přiznal Josef neochotně. Byli na to svědci.</p>
			<p class="MLP_text ParaOverride-1">„Tos neměl, když máš sračku. A&#160;do průvodu půjdeš, i&#160;kdyby sis měl vzít záchod s&#160;sebou!“ Účetní z&#160;Továrny na oplatky věděl, že Josef do prvomájového průvodu musí. Čárka, kterou získá za účast, možná jednou rozhodne o&#160;jeho budoucnosti.</p>
			<p class="MLP_text_bez1radku_-12-0- ParaOverride-1">Proč zrovna před jatkami bylo každoroční seřadiště prvomájových průvodů, nevěděl ani ten nejhlavnější pořadatel s&#160;nejširší páskou na rukávě. Dokonce ani soudruh Bugel by na tuto otázku nedokázal odpovědět. Nad jatkami se zvedal puch, visel ve vzduchu a&#160;zvolna padal dolů. V&#160;zimě sotva znatelný, na jaře a&#160;na podzim patrnější, v&#160;letních vedrech nesnesitelný. Byl První máj, obyvatelstvo města se řadilo v&#160;pachu jarním.</p>
			<p class="MLP_text ParaOverride-1">V&#160;notýsku soudruha profesora Barana, matematika zatíženého chorobnou přesností, bylo zapsáno šest uprchlíků. V&#160;první řádce stálo: <span class="MLP_znak_kurziva_11b">Peřina Josef, 9 hod. 48 min. Vyšetřit a&#160;exemplárně potrestat!!!</span> Soudruh profesor Baran měřil spravedlivě každému po zásluze, ale zásluhy byly podle něj dědičné. Hned pod Josefem byl totiž zapsán Slováček Fr. 9 hod. 53 min. s&#160;poznámkou náhlá nevolnost, omluveno. Slováček Fr. byl synem ředitele Továrny na oplatky a&#160;podařilo se mu zlákat zbývající jména v&#160;notesu (s poznámkou chlapecká neuváženost) k&#160;partičce mariáše o&#160;menší obnos pod železničním mostem přes řeku.</p>
			<p class="MLP_text_bez1radku_-12-0- ParaOverride-1">Soudruh Bugel by v&#160;proluce mezi divadlem a&#160;gotickým chrámem svatého Ducha nejraději strávil celé dopoledne. Stál by tam jako skromný autor monumentálního díla a&#160;s&#160;věrohodně předstíranými rozpaky přijímal ovace, opřený o&#160;brlení. Jenže povinnosti ho zahnaly na radnici, do kanceláře k&#160;telefonům. Přijímat pokyny shora a&#160;předávat je přes Toníka dolů, pořadatelům, aby věděli, jak manipulovat masami u&#160;jatek.</p>
			<p class="MLP_text ParaOverride-1">„Šéfe, je to ohromný!“ přivítala ho sekretářka Julie ve dveřích. „Viděl to i&#160;soudruh tajemník! Teda, kam vy na ty nápady chodíte?“</p>
			<p class="MLP_text ParaOverride-1">„No, to víš,“ zapýřil se soudruh Bugel potěšeně. „A&#160;co na to soudruh tajemník?“</p>
			<p class="MLP_text ParaOverride-1">„Moc se mu to líbilo, říkal, kam prý na to ten Bugel chodí… A&#160;potom ještě řekl: Tak na tohle do smrti nezapomenu!“</p>
			<p class="MLP_text ParaOverride-1">Bugel zavrněl blahem. Nedošlo mu, že výklad výroků by se dal zvrtnout v&#160;jeho neprospěch.</p>
			<p class="MLP_text_bez1radku_-12-0- ParaOverride-1">Josefu Peřinovi bylo v&#160;notýsku soudruha profesora ukřivděno, neboť neuprchl zcela a&#160;májového průvodu se účastnil až do úplného konce. Prošel s&#160;jásajícím davem ulicemi od jatek až na náměstí k&#160;divadlu, byl také svědkem překvapení, které zorganizoval soudruh Bugel v&#160;proluce u&#160;divadla.</p>
			<p class="MLP_text ParaOverride-1">Uprostřed mas zahlédl zdroj své inspirace. Karin Bugelová se propletla mezi lidmi v&#160;jeho blízkosti a&#160;dav se za ní zavřel. Inspiraci je třeba uchopit za šos ve chvíli, kdy se zjeví, Josef nedbaje profesorova notesu vrhl se za dívkou, která před malou chvílí uprchla z&#160;houfu učnic hledat Vaška Poklidného. Toho krásného kluka z&#160;jejich domu. Všem holkám o&#160;něm vyprávěla a&#160;přitom své přání vydávala za skutečnost. Propátrávala celé prostranství před jatkami, a&#160;protože měla oči jen pro Vaška, Josefa Peřinu nezahlédla. Pak ztuhla poblíž hloučku studentek zdravotnické školy. V&#160;očích měla vlhko. Pohlížela na kroužek bleděmodrých a&#160;bílých andělů; zpívali a&#160;tleskali do rytmu. Vprostřed kruhu tančil s&#160;nejkrásnějším a&#160;nejplavovlasejším andělem rozesmátý Vašek Poklidný.</p>
			<p class="MLP_text ParaOverride-1">„Ahoj,“ řekl Josef za jejími zády a&#160;Karin mu ukázala zarudlé oči.</p>
			<p class="MLP_text ParaOverride-1">„Co je ti?“ nevěděl si rady s&#160;jejími slzami.</p>
			<p class="MLP_text ParaOverride-1">„To vítr,“ řekla Karin.</p>
			<p class="MLP_text ParaOverride-1">„Vítr,“ opakoval po ní a&#160;díval se na zplihlé prapory, o&#160;jejichž žerdě se opírali otrávení praporečníci. „Hledal jsem tě všude…“</p>
			<p class="MLP_text ParaOverride-1">„Měs hledal? A&#160;proč?“ uvedla ho do rozpaků.</p>
			<p class="MLP_text ParaOverride-1">„Tak…, abych tě našel. Něco jsem chtěl…“</p>
			<p class="MLP_text ParaOverride-1">„No?“</p>
			<p class="MLP_text ParaOverride-1">„Nemáš chuť na párek?“</p>
			<p class="MLP_text ParaOverride-1">Jedli párek s&#160;hořčicí a&#160;s&#160;rohlíkem a&#160;Josef vyprávěl s&#160;plnou pusou o&#160;překot, co mu slina na jazyk přinesla: o&#160;hudbě, samozřejmě, a&#160;bylo to, jako by mluvil čínsky. Karin jedla mlčky. Když se blížil průvod a&#160;s&#160;ním i&#160;zaměstnanci obchodního domu Průkopník, plácla Karin táckem se zbytkem hořčice o&#160;dlažbu a&#160;beze slova zmizela. Mohly by ji uvidět kolegyně učnice z&#160;oddělení textilu. Mohly by odhalit, že její rande s&#160;krásným klukem je dílem fantazie. Aby ji nespatřily s&#160;tím tlustým Josefem. Domů, na půdu mezi holuby, tam je to nejjistější!</p>
			<p class="MLP_text_bez1radku_-12-12- ParaOverride-1">Tribuna stála před vchodem do divadla, mezi sochou dělníka a&#160;rolnice, byla sbita z&#160;dřevěných latí, potažena rudým suknem a&#160;zepředu působila mohutně. Když se dostavil poslední pěšák nekonečného průvodu, mohlo se začít s&#160;projevy. U&#160;mikrofonu se vystřídalo několik místních řečníků a&#160;několik významných hostí v&#160;tmavomodrých oblecích i&#160;ve vojenských uniformách. Během projevů si lidé na náměstí vyprávěli o&#160;svých věcech, aby to nemuseli poslouchat. Museli hovořit hlasitě, aby překřičeli amplióny plné velkých a&#160;tlustých slov, odlehlých zájmu lidí pod tribunou. S&#160;přibýváním plechových slov docházelo k&#160;přesunům, davy se tenčily. Bylo s&#160;podivem, že většina uprchlíků směřovala doprava, ke kostelu, což soudruhu Bugelovi na tribuně zalichotilo. V&#160;proluce u&#160;kostela nechal totiž zřídit ohradu ze smrkové tyčoviny, s&#160;dřevěnou budkou. Z&#160;okénka budky měla vyčnívat hlava spokojeného telete, optimisticky hledícího do šťastné budoucnosti. Názorný příklad úderné agitace. A&#160;nad okénkem nápis, zhotovený akademickým malířem Jeronýmem Hrdličkou.</p>
			<p class="MLP_text_uprostred ParaOverride-1">ŠTAJMANOVY BOUDY&#160;– ŠŤASTNÁ BUDOUCNOST HOVĚZÍHO!</p>
			<p class="MLP_text_-12-0- ParaOverride-1">Nastala chvíle pro hymny. Důstojnost okamžiku však hrubě narušily hlahol, smích a&#160;výkřiky, nesoucí se od Bugelova brlení u&#160;kostela. Nelibé kosé pohledy strnulých osobností na tribuně donutily soudruha Bugela k&#160;akci. Seběhl po schůdcích a&#160;prodral se k&#160;centru dění.</p>
			<p class="MLP_text ParaOverride-1">Dveře budky byly otevřené, tele uprostřed ohrady, přední nohy rozkročeny, hlavu bojovně skloněnou. Pár kroků před teletem stál Petr Staněk v&#160;bílé košili a&#160;mával mu před očima rudým šátkem pio­nýrské organizace. Kolem dobytčete baletili kluci a&#160;šťouchali do něj orvanými mávátky. Na brlení seděli bratři Leškovi pěkně podle velikosti: nejstarší Štefan, Ján, Šándor, Emil a&#160;nakonec malý Miško. Kopali špinavýma nohama do vzduchu, mávali snědýma rukama a&#160;křičeli: Olé! Když se tele pohnulo, davy řičely nadšením.</p>
			<p class="MLP_text ParaOverride-1">Soudruh Bugel zalapal po vzduchu. Hluboce vzdechl a&#160;zem se zachvěla. Nebe spadlo na zem a&#160;zabalilo celý svět do modrého.</p>
			<p class="MLP_text_bez1radku_-12-0- ParaOverride-1">Místo květů objevily se v&#160;koruně kaštanu drobné zelené kuličky, ozbrojené bodlinkami. Byly dosud měkké a&#160;jen se kasaly, že ochrání budoucí plod. Husté listoví ukrývalo Tomáše Staňka před zraky světa; toho světa, který nemínil šplhat za ním na strom. Rorýsové prolétávali oblaky, Bugelovi holubi se vydali na lup a&#160;zítra začnou prázdniny.</p>
			<p class="MLP_text ParaOverride-1">Josefa Peřinu dopoledne vyhodili z&#160;jedenáctiletky kvůli prvomájovému průvodu, kvůli poznámce v&#160;profesorově notesu. Ředitel si ho pozval do ředitelny a&#160;podal mu vysvědčení o&#160;ukončení desáté třídy. Chvíli se díval do papírů na stole a&#160;pak Josefovi řekl&#160;– aniž by pozvedl oči&#160;–, že je vyloučen z&#160;dalšího studia, neboť neplní povinnosti studenta jedenáctileté střední školy. Jeho občanské postoje se prý neslučují s&#160;požadavky, které naše společnost klade na příslušníky pracující inteligence. Neboť nepochopil závažnost oslavy svátku pracujících celého světa.</p>
			<p class="MLP_text ParaOverride-1">Josef se díval na ředitelova ústa a&#160;viděl, jak se zaokrouhlují, jak se proměňují v&#160;plechový tlampač, jakých je po městě plno. Pak se podíval na vysvědčení a&#160;zjistil, že kdyby nebyl zrovna vyloučen, mohl postoupit do poslední, jedenácté třídy.&#160;– V&#160;dobách, kdy na této budově visela ještě cedule GYMNASIUM, nebyl ředitel ředitelem, svůj stůl měl ve sborovně vedle jistého PhDr. Jana Peřiny, češtináře a&#160;angličtináře, za války stíhacího letce, nyní vězně na doživotí.&#160;– Když Josef pochopil, že už ředitel toho víc nepoví, složil vysvědčení nadvakrát a&#160;pronesl zcela spontánně, zcela nesmyslně slovo, které říkají slušně vychovaní lidé ve chvílích, kdy něco dostanou: „Děkuji.“ Aniž se zastavil ve své třídě, odešel domů, odklopil víko Kocha a&#160;Korselta a&#160;začal hrát…</p>
		</div>
</body>
</html>