<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="14">
    <meta name="apple-mobile-web-app-capable" content="yes">
    <title>14</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Ohrada">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Ohrada">
    <meta property="og:title" content="Ohrada">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Ohrada">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./ohrada_019.html">
    <link rel="next" href="./ohrada_021.html">
    <meta name="nb-order" content="16">
    <link rel="self" href="ohrada_020.html">
    <meta name="nb-identifier" content="binar-ohrada-ce4056a">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2185" data-nb-chars="13511">
    <nav role="doc-toc">
      <ul class="plain section">
        <li><a href="ohrada_005.html">Věnování</a></li>
        <li><a href="ohrada_006.html">Předmluva</a></li>
        <li><a href="ohrada_007.html">1</a></li>
        <li><a href="ohrada_008.html">2</a></li>
        <li><a href="ohrada_009.html">3</a></li>
        <li><a href="ohrada_010.html">4</a></li>
        <li><a href="ohrada_011.html">5</a></li>
        <li><a href="ohrada_012.html">6</a></li>
        <li><a href="ohrada_013.html">7</a></li>
        <li><a href="ohrada_014.html">8</a></li>
        <li><a href="ohrada_015.html">9</a></li>
        <li><a href="ohrada_016.html">10</a></li>
        <li><a href="ohrada_017.html">11</a></li>
        <li><a href="ohrada_018.html">12</a></li>
        <li><a href="ohrada_019.html">13</a></li>
        <li><a href="ohrada_020.html">14</a></li>
        <li><a href="ohrada_021.html">15</a></li>
        <li><a href="ohrada_022.html">16</a></li>
        <li><a href="ohrada_023.html">17</a></li>
        <li><a href="ohrada_024.html">18</a></li>
        <li><a href="ohrada_025.html">19</a></li>
        <li><a href="ohrada_026.html">20</a></li>
        <li><a href="ohrada_027.html">21</a></li>
        <li><a href="ohrada_028.html">22</a></li>
        <li><a href="ohrada_029.html">23</a></li>
        <li><a href="ohrada_030.html">24</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">14</span></h1>
        <section>
          <p class="chunk" data-nb-ref-number="2" data-nb-words="43" data-nb-chars="244"><span class="idea" data-nb-ref-number="2" id="idea2" data-nb-words="43" data-nb-chars="244">Pohřeb se&nbsp;konal ve&nbsp;Chvalkovicích. Z&nbsp;průjezdu vytlačili vůz na&nbsp;dvůr, na&nbsp;jeho místě spočívala rakev na&nbsp;dvou židlích a&nbsp;v&nbsp;té rakvi dědeček František. Měl žlutý obličej a&nbsp;žluté ruce sepnuté na&nbsp;břiše. Byl oblečen do&nbsp;šatů, v&nbsp;nichž chodíval do&nbsp;kostela.</span></p>
          <p class="chunk" data-nb-ref-number="3" data-nb-words="94" data-nb-chars="528"><span class="idea" data-nb-ref-number="3" id="idea3" data-nb-words="94" data-nb-chars="528">Byl to&nbsp;dědeček, a&nbsp;přece kdosi jiný, už&nbsp;se&nbsp;neusmíval. Kolem rakve postávali sousedé, kovář ve&nbsp;svátečním, učitel, celá vesnice i&nbsp;lidé z&nbsp;okolí. Dívali se&nbsp;na&nbsp;dědečka vážnými pohledy a&nbsp;pak vycházeli na&nbsp;náves před dům, šeptali si, že&nbsp;už&nbsp;to&nbsp;má&nbsp;za&nbsp;sebou a&nbsp;na ně&nbsp;to&nbsp;teprve čeká, mladý že&nbsp;může, starý musí. Ba, ba. Občas spadla z&nbsp;hrušně přezrálá hruška a&nbsp;rozprskla se&nbsp;na&nbsp;ušlapané hlíně. Přiletěly vosy a&nbsp;pustily se&nbsp;do&nbsp;ní. Po&nbsp;návsi přišly husy, uždibovaly z&nbsp;trávníku, zanechávaly za&nbsp;sebou zelené válečky a&nbsp;pokukovaly po&nbsp;pohřebních hostech.</span></p>
          <p class="chunk" data-nb-ref-number="4" data-nb-words="227" data-nb-chars="1423"><span class="idea" data-nb-ref-number="4" id="idea4" data-nb-words="227" data-nb-chars="1423">„Kšáá! Jedete, potvory!“ Kovář zamával rozpřáhnutýma rukama. Babička Františka seděla v&nbsp;kuchyni na&nbsp;bedně s&nbsp;dřívím, měla na&nbsp;sobě šaty do&nbsp;truhly a&nbsp;černý šátek, prohlížela si&nbsp;klouby na&nbsp;rukou. Žíly vystupovaly na&nbsp;povrch, pleť byla bílá, pokožka zmačkaná. Občas pohnula prsty, jako by&nbsp;zkoušela, zda to&nbsp;ještě svede. Každý nový příchozí jí&nbsp;podal ruku a&nbsp;cosi zašeptal. I&nbsp;ostatním pozůstalým, rodině Staňkových, podávali ruce a&nbsp;cosi šeptali, i&nbsp;Josefovi, ačkoli byl Peřina. Pak přišel pan farář v&nbsp;taláru. Kovář se&nbsp;sousedem po&nbsp;levici přiklopili víko a&nbsp;farář se&nbsp;pomodlil. Naložili rakev do&nbsp;zaskleného vozu taženého družstevními koňmi&nbsp;– černým a&nbsp;hnědým&nbsp;– a&nbsp;pohřební průvod se&nbsp;vydal přes hejno neodbytných husí na&nbsp;cestu. Za&nbsp;rakví babička Františka, podpíraná dcerou a&nbsp;Kamilem Staňkem, pak vnuci včetně Josefa a&nbsp;ostatní pohřební hosté, většinou družstevně hospodařící rolníci. Průvod šel zvolna, aby babička stačila. Už&nbsp;několik let ji&nbsp;pobolívaly nohy a&nbsp;hřbitov je&nbsp;daleko, na&nbsp;konci vesnice, za&nbsp;kostelem. Veselý hřbitov, plný kvítí. Rostou tam mirabolány s&nbsp;červeným listím a&nbsp;červenými plody, stříbrné smrky, vrby se&nbsp;schýlenými větvemi a&nbsp;štíhlé zeravy. Uprostřed obdélníku ze&nbsp;zrnitého kamene byla jáma, vazký jíl vyházený vedle. Rakev spouštěli zvolna po&nbsp;provazech. Muži zpívali hlubokými, ženy vysokými hlasy: Blíž tobě, Bože můj, jen tobě blíž. Byť mě&nbsp;i&nbsp;tlačil v&nbsp;prach zde těžký kříž, duch vzhůru povznese a&nbsp;v&nbsp;písni ozve se! Jen tobě blíž…</span></p>
          <p class="chunk" data-nb-ref-number="5" data-nb-words="4" data-nb-chars="28"><span class="idea" data-nb-ref-number="5" id="idea5" data-nb-words="4" data-nb-chars="28">Babičce se&nbsp;podlomila kolena.</span></p>
        </section>
        <section>
          <p class="chunk" data-nb-ref-number="6" data-nb-words="56" data-nb-chars="340"><span class="idea" data-nb-ref-number="6" id="idea6" data-nb-words="56" data-nb-chars="340">Prostřednictvím baru Orient objevil Josef Peřina blues. Měl v&nbsp;tom prsty nový bubeník, zažraný do&nbsp;jazzu. Příbuzní z&nbsp;ciziny mu&nbsp;posílali gramofonové desky a&nbsp;Josef podlehl temným čárům&nbsp;– odsunul klasiky a&nbsp;ponořil se&nbsp;do&nbsp;tmavomodrých hlubin. Je&nbsp;to&nbsp;tak prosté, všechno se&nbsp;vejde do&nbsp;dvanácti taktů. Svět se&nbsp;kamsi odkutálel a&nbsp;místo něho přišlo blues.</span></p>
          <p class="chunk" data-nb-ref-number="7" data-nb-words="174" data-nb-chars="1029"><span class="idea" data-nb-ref-number="7" id="idea7" data-nb-words="174" data-nb-chars="1029">Vedle v&nbsp;bytě nakrmila Karin Bugelová své bratry ohřátým gulášem (rodiče byli na&nbsp;lovu), milostivě je&nbsp;vypustila do&nbsp;válečné vřavy a&nbsp;vyběhla na&nbsp;střechu za&nbsp;holuby&nbsp;– toulali se&nbsp;oblohou. Sedla si&nbsp;na&nbsp;pozinkovaný plech vedle komína a&nbsp;dívala se&nbsp;vzhůru. Kdyby tak mohla být plavovlasým andělem! Ne&nbsp;proto, aby ji&nbsp;miloval Vašek Poklidný, ten krásný kluk, jen ať&nbsp;si&nbsp;dolejzá za&nbsp;blonďatejma holkama ze&nbsp;zdravotní školy, Karin jsou stejně všichni kluci ukradeni; kvůli křídlům by&nbsp;chtěla být andělem. Letěla by&nbsp;oblohou velice zvolna a&nbsp;ti, co&nbsp;občas zvednou hlavu, by&nbsp;ji&nbsp;tam uviděli, drcli by&nbsp;do&nbsp;ostatních, cele město by&nbsp;hledělo, jak plavý anděl Karin Bugelová krouží nad jejich hlavami. Třikrát by&nbsp;je&nbsp;obletěla, zamávala městu a&nbsp;vydala by&nbsp;se&nbsp;pryč, za&nbsp;štěstím. Pak uslyšela blues. Vyrazilo z&nbsp;otevřeného okna Staňkovic obývacího pokoje, plížilo se&nbsp;po&nbsp;zdi na&nbsp;střechu a&nbsp;celou ji&nbsp;ovinulo. Holubi šediví a&nbsp;bílí slétli se&nbsp;ze&nbsp;všech končin, Bugelovi i&nbsp;cizí. Na&nbsp;střeše, na&nbsp;anténách a&nbsp;na komínech podupávali v&nbsp;rytmu blues. Dívka&nbsp;se začala smát a&nbsp;plakat zároveň.</span></p>
          <p class="chunk" data-nb-ref-number="8" data-nb-words="27" data-nb-chars="152"><span class="idea" data-nb-ref-number="8" id="idea8" data-nb-words="27" data-nb-chars="152">Josef s&nbsp;kusem nedělní bábovky v&nbsp;ruce ji&nbsp;potkal na&nbsp;chodbě. Sestupovala zvolna po&nbsp;schodech od&nbsp;půdy a&nbsp;její nohy jako by&nbsp;se&nbsp;ani nedotýkaly kamenných stupňů.</span></p>
          <p class="chunk" data-nb-ref-number="9" data-nb-words="9" data-nb-chars="49"><span class="idea" data-nb-ref-number="9" id="idea9" data-nb-words="9" data-nb-chars="49">„Ahoj,“ řekl Josef a&nbsp;nabídl jí&nbsp;kusanec z&nbsp;bábovky.</span></p>
          <p class="chunk" data-nb-ref-number="10" data-nb-words="10" data-nb-chars="49"><span class="idea" data-nb-ref-number="10" id="idea10" data-nb-words="10" data-nb-chars="49">„Slyšela jsem, jaks hrál, a&nbsp;moc se&nbsp;mi&nbsp;to&nbsp;líbilo.“</span></p>
          <p class="chunk" data-nb-ref-number="11" data-nb-words="1" data-nb-chars="10"><span class="idea" data-nb-ref-number="11" id="idea11" data-nb-words="1" data-nb-chars="10">„Opravdu?“</span></p>
          <p class="chunk" data-nb-ref-number="12" data-nb-words="6" data-nb-chars="40"><span class="idea" data-nb-ref-number="12" id="idea12" data-nb-words="6" data-nb-chars="40">„Proč nehraješ na&nbsp;trumpetu?“ zeptala se.</span></p>
          <p class="chunk" data-nb-ref-number="13" data-nb-words="3" data-nb-chars="18"><span class="idea" data-nb-ref-number="13" id="idea13" data-nb-words="3" data-nb-chars="18">„Hraju na&nbsp;klavír.“</span></p>
          <p class="chunk" data-nb-ref-number="14" data-nb-words="3" data-nb-chars="25"><span class="idea" data-nb-ref-number="14" id="idea14" data-nb-words="3" data-nb-chars="25">„Šíleně miluju trumpetu.“</span></p>
          <p class="chunk" data-nb-ref-number="15" data-nb-words="26" data-nb-chars="149"><span class="idea" data-nb-ref-number="15" id="idea15" data-nb-words="26" data-nb-chars="149">Kdyby měli v&nbsp;obchodě s&nbsp;hudebními nástroji otevřeno i&nbsp;v&nbsp;neděli odpoledne, rozbil by&nbsp;Josef prasátko s&nbsp;úsporami a&nbsp;večer by&nbsp;už&nbsp;troubil Saint Louis Blues.</span></p>
          <p class="chunk" data-nb-ref-number="16" data-nb-words="19" data-nb-chars="115"><span class="idea" data-nb-ref-number="16" id="idea16" data-nb-words="19" data-nb-chars="115">„Chceš se&nbsp;podívat na&nbsp;holuby?“ navrhla dívka. Na&nbsp;plechové střeše se&nbsp;pak spolu dívali po&nbsp;ptácích, dokud se&nbsp;nesetmělo.</span></p>
        </section>
        <section>
          <p class="chunk" data-nb-ref-number="17" data-nb-words="84" data-nb-chars="560"><span class="idea" data-nb-ref-number="17" id="idea17" data-nb-words="84" data-nb-chars="560">Bylo to&nbsp;v&nbsp;neděli koncem září, odpoledne. Rorýsi už&nbsp;dávno odletěli do&nbsp;vyhřátých končin střední Afriky a&nbsp;Bugelovi holubi podlehli iluzi, že&nbsp;jsou svrchovanými pány vzduchu. Protože jsou větší, tlustší a&nbsp;civilizovanější. Tomáš seděl v&nbsp;koruně kaštanu s&nbsp;učebnicí deskriptivní geometrie a&nbsp;s&nbsp;dobrou vůlí naučit se&nbsp;několika tučně vytištěným definicím. Přísná logika vět o&nbsp;zákonitostech zobrazování prostorových útvarů v&nbsp;rovině působila odpudivě. Přemílal slova, aniž by&nbsp;vnímal jejich obsah, pak ho&nbsp;dobrá vůle opustila a&nbsp;dostavilo se&nbsp;snění. V&nbsp;koruně stromu chytal lelky.</span></p>
          <p class="chunk" data-nb-ref-number="18" data-nb-words="123" data-nb-chars="718"><span class="idea" data-nb-ref-number="18" id="idea18" data-nb-words="123" data-nb-chars="718">V&nbsp;přízemním bytě válela paní Šlosarová šišky z&nbsp;pšeničného šrotu. Pak je&nbsp;usuší a&nbsp;vykrmí jimi husu, aby měla co&nbsp;nejvíc sádla. Pan Šlosar se&nbsp;díval z&nbsp;okna a&nbsp;upíjel limonádu rovnou z&nbsp;láhve. Dřív bývala lepší, žlutější a&nbsp;lacinější. Ruce měl složeny na&nbsp;polštářku se&nbsp;stále ošoupanějším tropickým motýlem, díval se&nbsp;do&nbsp;ulice, jako by&nbsp;vyhlížel tanky s&nbsp;bílou hvězdou v&nbsp;kruhu. Nevěřil tomu, že&nbsp;skutečně přijedou, jeho manželka však stále ještě věřila. Už&nbsp;jsou tady, měl říct, kdyby se&nbsp;objevily, a&nbsp;paní Šlosarová by&nbsp;si&nbsp;nasadila klobouk z&nbsp;předválky, z&nbsp;vázy by&nbsp;vyndala připravenou kytici a&nbsp;rozběhla by&nbsp;se&nbsp;přivítat ty&nbsp;chlapce bílé a&nbsp;černé, v&nbsp;olivových uniformách. A&nbsp;potom by&nbsp;se&nbsp;jí&nbsp;dostalo zpátky uhelných skladů, které dnes patří všem.</span></p>
          <p class="chunk" data-nb-ref-number="19" data-nb-words="29" data-nb-chars="173"><span class="idea" data-nb-ref-number="19" id="idea19" data-nb-words="29" data-nb-chars="173">Paní Šlosarová dala šišky usušit na&nbsp;kamna a&nbsp;do trouby strčila vepřový bůček. Vzala si&nbsp;polštářek s&nbsp;modrým květem a&nbsp;šla svému manželovi pomoci vyhlížet. Tanky nejely a&nbsp;nejely.</span></p>
          <p class="chunk" data-nb-ref-number="20" data-nb-words="12" data-nb-chars="70"><span class="idea" data-nb-ref-number="20" id="idea20" data-nb-words="12" data-nb-chars="70">„Však ony jednou přijedou,“ řekla a&nbsp;šla si&nbsp;prohlédnout bůček v&nbsp;troubě.</span></p>
          <p class="chunk" data-nb-ref-number="21" data-nb-words="37" data-nb-chars="213"><span class="idea" data-nb-ref-number="21" id="idea21" data-nb-words="37" data-nb-chars="213">„Neboj se,“ řekl pan Šlosar a&nbsp;upil žluté limonády. Díval se&nbsp;však, nepůjde-li po&nbsp;ulici nějaká pěkná ženská. V&nbsp;létě mívají přiléhavé blůzy a&nbsp;nahá lýtka, vítr v&nbsp;širokých sukních. Aspoň k&nbsp;něčemu je&nbsp;to&nbsp;vyhlížení dobré.</span></p>
          <p class="chunk" data-nb-ref-number="22" data-nb-words="32" data-nb-chars="215"><span class="idea" data-nb-ref-number="22" id="idea22" data-nb-words="32" data-nb-chars="215">„Podívejme,“ řekl pan Šlosar hlasitě. Podél plotu tržnice, hlavu skloněnou, ploužila se&nbsp;k&nbsp;domu s&nbsp;číslem devatenáct paní Poklidná. Byla bez kufrů, nesla si&nbsp;jenom docela nepatrnou kabelku. „Dlouho to&nbsp;netrvalo,“ dodal.</span></p>
          <p class="chunk" data-nb-ref-number="23" data-nb-words="30" data-nb-chars="177"><span class="idea" data-nb-ref-number="23" id="idea23" data-nb-words="30" data-nb-chars="177">„Já to&nbsp;věděla!“ zvolala vzrušeně paní Šlosarová, skočila od&nbsp;sporáku ke&nbsp;skříni, nasadila si&nbsp;klobouk s&nbsp;ovocem, vytrhla z&nbsp;vázy kytici aster a&nbsp;vyřítila se&nbsp;před dům tankům v&nbsp;ústrety.</span></p>
        </section>
        <section>
          <p class="chunk" data-nb-ref-number="24" data-nb-words="105" data-nb-chars="620"><span class="idea" data-nb-ref-number="24" id="idea24" data-nb-words="105" data-nb-chars="620">„Máš hlad?“ zeptal se&nbsp;pan Poklidný, ohřál konzervu hovězího na&nbsp;hříbkách a&nbsp;ukrojil dva krajíce chleba; rozdělil jídlo na&nbsp;dva talíře. Dojedli, paní Poklidná si&nbsp;uvázala zástěru a&nbsp;pustila se&nbsp;do&nbsp;nádobí. Muž ulehl v&nbsp;obývacím pokoji na&nbsp;gauč a&nbsp;zavřel oči. Aniž by&nbsp;spal, zdál se&nbsp;mu&nbsp;bílý domek se&nbsp;všemi podrobnostmi&nbsp;– i&nbsp;s&nbsp;kotlem ústředního topení ve&nbsp;sklepě, v&nbsp;patře syn Václav s&nbsp;plavovlasou manželkou a&nbsp;s&nbsp;dítětem v&nbsp;kovové postýlce. U&nbsp;boudy pes, podobný Šlosarovic Rolfovi. Jen paní Poklidná tam nebyla. Nehledal ji, ani ji&nbsp;nepostrádal. Pak vstal, zabalil do&nbsp;kufříku čisté montérky a&nbsp;bez pozdravu odjel stavět sídliště pro horníky.</span></p>
        </section>
        <section>
          <p class="chunk" data-nb-ref-number="25" data-nb-words="20" data-nb-chars="126"><span class="idea" data-nb-ref-number="25" id="idea25" data-nb-words="20" data-nb-chars="126">„A&nbsp;fertyk,“ posmutněl vyšší referent nad prázdnou lahví vodky. „Jsme my&nbsp;to&nbsp;ale, Toníku, kanci, vždyť jsme zapomněli na&nbsp;Julču!“</span></p>
          <p class="chunk" data-nb-ref-number="26" data-nb-words="14" data-nb-chars="91"><span class="idea" data-nb-ref-number="26" id="idea26" data-nb-words="14" data-nb-chars="91">Zabzučeli a&nbsp;Julie se&nbsp;dostavila buržoazně nalíčená, s&nbsp;oslnivým úsměvem a&nbsp;se sešitem anekdot.</span></p>
          <p class="chunk" data-nb-ref-number="27" data-nb-words="22" data-nb-chars="131"><span class="idea" data-nb-ref-number="27" id="idea27" data-nb-words="22" data-nb-chars="131">„Teď žádný vtipy, Julinko, tady máš prachy, koupíš kilo klobás, půlku chleba a&nbsp;dvě flašky vodky. Však už&nbsp;to&nbsp;starý nějak vysvětlím.“</span></p>
          <p class="chunk" data-nb-ref-number="28" data-nb-words="61" data-nb-chars="376"><span class="idea" data-nb-ref-number="28" id="idea28" data-nb-words="61" data-nb-chars="376">Klobásy a&nbsp;jedna láhev vydržely do&nbsp;setmění. Julie stačila udat několik vtipů a&nbsp;soudruh Bugel se&nbsp;ani jednou netrefil kloboukem na&nbsp;věšák. Zato se&nbsp;vlastníma rukama přesvědčil o&nbsp;dobrém srdci boubelaté sekretářky. Nebyl ze&nbsp;dřeva a&nbsp;na Julii měl zálusk od&nbsp;samého počátku; jenže manželčino fluidum působilo i&nbsp;na dálku a&nbsp;plácalo Bugela po&nbsp;chtivých prstech. Ale teď je&nbsp;vyšším referentem.</span></p>
          <p class="chunk" data-nb-ref-number="29" data-nb-words="56" data-nb-chars="365"><span class="idea" data-nb-ref-number="29" id="idea29" data-nb-words="56" data-nb-chars="365">„Co s&nbsp;načatým večerem?“ zahalekal rozkuráženě, když objevil tmu za&nbsp;okny. Toník navrhl ateliér svého přítele Jeronýma Hrdličky a&nbsp;zavolal do&nbsp;garáží pro služební tatraplán. Soudruh Bugel narazil Julii na&nbsp;hlavu svůj házecí klobouk a&nbsp;vyjeli. Cestou se&nbsp;zastavili v&nbsp;obchodě s&nbsp;večerním prodejem pro bednu sektu ze&nbsp;Sovětského svazu. Fluidum paní Bugelové se&nbsp;kamsi vytratilo.</span></p>
          <p class="chunk" data-nb-ref-number="30" data-nb-words="17" data-nb-chars="117"><span class="idea" data-nb-ref-number="30" id="idea30" data-nb-words="17" data-nb-chars="117">Společnost v&nbsp;Hrdličkově ateliéru připadala soudruhu Bugelovi jako z&nbsp;jiného světa, s&nbsp;takovými lidmi se&nbsp;dosud nesetkal.</span></p>
          <p class="chunk" data-nb-ref-number="31" data-nb-words="96" data-nb-chars="622"><span class="idea" data-nb-ref-number="31" id="idea31" data-nb-words="96" data-nb-chars="622">Melancholická štíhlá dívka s&nbsp;obličejem ukrytým za&nbsp;dlouhými vlasy seděla u&nbsp;gramofonu a&nbsp;mlčky obracela desky s&nbsp;rock-and-rollem. Mistr Rohlíček, baryton z&nbsp;opery, klimbal v&nbsp;křesle u&nbsp;radiátoru, omotán kostkovaným plédem. Fotograf Olin hlučně přivítal příchozí a&nbsp;pořídil pár jejich snímků. Pan Áda, dříve sólista baletu, nyní choreograf, zvedl oči od&nbsp;Playboye z&nbsp;minulého roku, v&nbsp;němž si&nbsp;listoval bez zjevného zájmu, a&nbsp;pozdravil půvabnou úklonou; dlouze a&nbsp;zálibně spočinul na&nbsp;Toníčkově sportovní postavě. Pán domu přejímal od&nbsp;zcela střízlivého šoféra bednu lahví&nbsp;– dvě se&nbsp;ještě vešly do&nbsp;ledničky, ostatní musely pod vodu do&nbsp;vany.</span></p>
          <p class="chunk" data-nb-ref-number="32" data-nb-words="54" data-nb-chars="344"><span class="idea" data-nb-ref-number="32" id="idea32" data-nb-words="54" data-nb-chars="344">Díky vypitému svět soudruhu Bugelovi zkrásněl, teprve teď plně vychutnával své povýšení. Lidé kolem něj byli přívětiví, milí až&nbsp;k&nbsp;zulíbání, jako by&nbsp;to&nbsp;byli jeho soudruzi. Podělil všechny přítomné lahvemi sektu, aby měl každý svoji, a&nbsp;zavelel k&nbsp;salvě: „Pal!“ Po&nbsp;střelbě zátek si&nbsp;prohlédl popisně namalovaný akt melancholické dívky, opřený o&nbsp;zeď.</span></p>
          <p class="chunk" data-nb-ref-number="33" data-nb-words="9" data-nb-chars="57"><span class="idea" data-nb-ref-number="33" id="idea33" data-nb-words="9" data-nb-chars="57">„Tohle je&nbsp;dobrý,“ pochválil. „Svedl bys taky naši Julii?“</span></p>
          <p class="chunk" data-nb-ref-number="34" data-nb-words="5" data-nb-chars="25"><span class="idea" data-nb-ref-number="34" id="idea34" data-nb-words="5" data-nb-chars="25">„Co by&nbsp;ne,“ řekl Jeroným.</span></p>
          <p class="chunk" data-nb-ref-number="35" data-nb-words="61" data-nb-chars="344"><span class="idea" data-nb-ref-number="35" id="idea35" data-nb-words="61" data-nb-chars="344">„Já si&nbsp;teda u&nbsp;tebe objednávám jednu Julču! Nemysli si, že&nbsp;tomu nerozumím, do&nbsp;kultury už&nbsp;nějaký čásek dělám. Ale nebude to&nbsp;jenom tak obyčej nejobrázek, namaluješ mi&nbsp;ji&nbsp;z&nbsp;obou stran&nbsp;– zepředu a&nbsp;na obrácený straně obrazu zezadu. Vrznem to&nbsp;do&nbsp;dvojitýho rámu, a&nbsp;když mě&nbsp;přestanou bavit kozy, obrátím to&nbsp;prdelí. Jestli to&nbsp;dokážeš, máš ode mě&nbsp;všecko!“</span></p>
          <p class="chunk" data-nb-ref-number="36" data-nb-words="11" data-nb-chars="72"><span class="idea" data-nb-ref-number="36" id="idea36" data-nb-words="11" data-nb-chars="72">„Platí, pane vyšší referente, dodám i&nbsp;s&nbsp;rámem,“ slíbil Jeroným Hrdlička.</span></p>
          <p class="chunk" data-nb-ref-number="37" data-nb-words="104" data-nb-chars="645"><span class="idea" data-nb-ref-number="37" id="idea37" data-nb-words="104" data-nb-chars="645">Soudruh Bugel stačil ještě zavléci Julii do&nbsp;ložnice a&nbsp;tam jí&nbsp;usnul na&nbsp;hrudi. Neukojená Julie se&nbsp;vyvlékla ze&nbsp;spícího objetí, v&nbsp;koupelně narazila na&nbsp;Jeronýma Hrdličku ve&nbsp;chvíli, kdy si&nbsp;pouštěl vodu na&nbsp;hlavu, a&nbsp;věnovala mu&nbsp;notný kus vášně. Čipera Toník přerazil choreografovi Ádovi nosní přepážku jako odpověď na&nbsp;jeho nevhodné návrhy, fotograf Olin vyplýtval tři poslední kinofilmy a&nbsp;řidič služebního vozu byl nalezen na&nbsp;záchodě s&nbsp;mušlí v&nbsp;objetí. Jen melancholická dívka u&nbsp;gramofonu stále ještě obracela desky, obličej za&nbsp;clonou vlasů, přístupná pouze hudbě. Mistr Rohlíček spal v&nbsp;křesle a&nbsp;mírný úsměv na&nbsp;jeho tváři prozrazoval, že&nbsp;sny má&nbsp;příjemné.</span></p>
          <p class="chunk" data-nb-ref-number="38" data-nb-words="97" data-nb-chars="677"><span class="idea" data-nb-ref-number="38" id="idea38" data-nb-words="97" data-nb-chars="677">Julie vykročila z&nbsp;koupelny, překročila pana Ádu a&nbsp;zapátrala po&nbsp;Toníkovi. Našla ho&nbsp;u&nbsp;telefonu. Nařizoval orgánům Veřejné bezpečnosti, aby hned přijeli, že&nbsp;soudruh vyšší referent nutně potřebuje doprovod. Byli tu&nbsp;cobydup. Něžně uložili soudruha Bugela na&nbsp;zadní sedadlo služebního tatraplánu, hlavu Julii do&nbsp;klína. Radničního řidiče vyprostili z&nbsp;objetí záchodové mušle a&nbsp;vyzvali ho, aby plnil svou povinnost. Řidič nastartoval a&nbsp;sledován vozem Veřejné bezpečnosti rozjel se&nbsp;bez potíží k&nbsp;domu číslo devatenáct v&nbsp;Nákladní ulici. Několika ohleduplnými políčky přivedli soudruha Bugela dočasně k&nbsp;životu, pomohli odemknout hlavní dveře a&nbsp;zbaběle utekli oprávněnému hněvu paní Bugelové.</span></p>
        </section>
        <section>
          <p class="chunk" data-nb-ref-number="39" data-nb-words="50" data-nb-chars="331"><span class="idea" data-nb-ref-number="39" id="idea39" data-nb-words="50" data-nb-chars="331">Po&nbsp;poli jezdil čert, stroj tažený grošovaným koněm; vyorával brambory a&nbsp;rozhazoval je&nbsp;po&nbsp;poli. Žáci šesté třídy je&nbsp;sbírali do&nbsp;košů a&nbsp;vysypávali na&nbsp;traktorové vlečky. Soudruh učitel Králíček v&nbsp;manšestrových pumpkách chodil po&nbsp;poli a&nbsp;upozorňoval žáky na&nbsp;brambory, uniknuvší jejich pozornosti. Povzbudivými slovy nabádal k&nbsp;větší píli:</span></p>
          <p class="chunk" data-nb-ref-number="40" data-nb-words="10" data-nb-chars="69"><span class="idea" data-nb-ref-number="40" id="idea40" data-nb-words="10" data-nb-chars="69">„Hbitěji, Staňku, hbitěji, chlapče líná. Vrať se&nbsp;pro tuhle bramboru!“</span></p>
          <p class="chunk" data-nb-ref-number="41" data-nb-words="50" data-nb-chars="331"><span class="idea" data-nb-ref-number="41" id="idea41" data-nb-words="50" data-nb-chars="331">Pole končila cestou, podél níž se&nbsp;táhl úzký pruh zbůhdarma poorané a&nbsp;uvláčené hlíny, ničím neoseté, táhnoucí se&nbsp;od&nbsp;nedohledna k&nbsp;nedohlednu, lemovaný bílými patníky. A&nbsp;za tím pruhem rostl strom obsypaný žlutými slívami. Soudruh učitel Králíček sáhl do&nbsp;kapsy, vylovil píšťalku a&nbsp;zapískal. Žáci zanechali sbírání a&nbsp;obklopili pedagoga.</span></p>
          <p class="chunk" data-nb-ref-number="42" data-nb-words="52" data-nb-chars="326"><span class="idea" data-nb-ref-number="42" id="idea42" data-nb-words="52" data-nb-chars="326">„Chtěl bych vás upozornit, milí žáci, že&nbsp;se&nbsp;nacházíme v&nbsp;blízkosti státní hranice s&nbsp;bratrskou zemí, Polskou lidovou republikou. Nikdo nesmí tuto čáru překročit. Případným překročením státní hranice by&nbsp;došlo k&nbsp;trestnému činu a&nbsp;provinivší se&nbsp;žák by&nbsp;byl po&nbsp;zásluze potrestán snížením stupně z&nbsp;chování. A&nbsp;nyní opět chutě do&nbsp;práce!“</span></p>
          <p class="chunk" data-nb-ref-number="43" data-nb-words="18" data-nb-chars="128"><span class="idea" data-nb-ref-number="43" id="idea43" data-nb-words="18" data-nb-chars="128">Tentokrát se&nbsp;bratři Bugelové vzepřeli Petrovu návrhu. Možnost spáchání trestného činu jim vyrazila dech a&nbsp;vzala veškerou odvahu.</span></p>
          <p class="chunk" data-nb-ref-number="44" data-nb-words="33" data-nb-chars="215"><span class="idea" data-nb-ref-number="44" id="idea44" data-nb-words="33" data-nb-chars="215">„Tak běžte za&nbsp;maminkou, srabi,“ řekl Petr, rozhodnutý spáchat zločin. Zralé slívy za&nbsp;pooraným a&nbsp;neosetým proužkem země, takřka na&nbsp;dosah ruky, byly stále přitažlivější. Nikde žádný strážce hranic a&nbsp;Petr nemohl jinak.</span></p>
        </section>
        <section>
          <p class="chunk" data-nb-ref-number="45" data-nb-words="107" data-nb-chars="673"><span class="idea" data-nb-ref-number="45" id="idea45" data-nb-words="107" data-nb-chars="673">Ke&nbsp;spáchání trestného činu došlo takto: Žáci byli po&nbsp;skončení práce odvedeni soudruhem učitelem Králíčkem ve&nbsp;spořádaném dvojstupu až&nbsp;k&nbsp;okraji města a&nbsp;tam byl zavelen rozchod k&nbsp;domovům. Petr se&nbsp;však vrátil a&nbsp;dvěma dlouhými skoky překonal pooraný pruh; nikým nerušen vyšplhal do&nbsp;koruny polské slívy. Objektivně vzato, slívy nebyly o&nbsp;nic chutnější než podobné ovoce ve&nbsp;vlasti, ale pro Petra měly nebeskou chuť zakázaného ovoce. Jenže ve&nbsp;chvíli, kdy měl zažívací trakt po&nbsp;okraj a&nbsp;kapsy vyboulené k&nbsp;prasknutí, uslyšel štěkot psa. Huňatý ovčák přiběhl pod strom a&nbsp;spílal a&nbsp;spílal, podplatit se&nbsp;nedal vlídným slovem, natožpak slívami. Vzápětí tu&nbsp;byli dva pohraničníci se&nbsp;samopaly.</span></p>
          <p class="chunk" data-nb-ref-number="46" data-nb-words="83" data-nb-chars="499"><span class="idea" data-nb-ref-number="46" id="idea46" data-nb-words="83" data-nb-chars="499">Nazítří ve&nbsp;školním rozhlase sám ředitel školy odsoudil mezinárodní zločin žáka Staňka a&nbsp;varoval žactvo před podobným počínáním. Petr se&nbsp;stal rázem slavným, nejslavnějším z&nbsp;celé školy. O&nbsp;jeho kousku se&nbsp;psalo dokonce v&nbsp;okresních novinách. O&nbsp;velké přestávce na&nbsp;školním dvoře ho&nbsp;okukovali i&nbsp;kluci z&nbsp;vyšších ročníků a&nbsp;holky z&nbsp;cizích tříd mu&nbsp;dávaly do&nbsp;bot v&nbsp;šatně milostná psaníčka. Petr Staněk chodil s&nbsp;hlavou hrdě vztyčenou. Byl široko daleko jediným člověkem, který o&nbsp;sobě mohl říct: Byl jsem v&nbsp;cizině…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>