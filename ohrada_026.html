<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="20">
    <meta name="apple-mobile-web-app-capable" content="yes">
    <title>20</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Ohrada">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Ohrada">
    <meta property="og:title" content="Ohrada">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Ohrada">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./ohrada_025.html">
    <link rel="next" href="./ohrada_027.html">
    <meta name="nb-order" content="22">
    <link rel="self" href="ohrada_026.html">
    <meta name="nb-identifier" content="binar-ohrada-900b3ee">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2187" data-nb-chars="13873">
    <nav role="doc-toc">
      <ul class="plain section">
        <li><a href="ohrada_005.html">Věnování</a></li>
        <li><a href="ohrada_006.html">Předmluva</a></li>
        <li><a href="ohrada_007.html">1</a></li>
        <li><a href="ohrada_008.html">2</a></li>
        <li><a href="ohrada_009.html">3</a></li>
        <li><a href="ohrada_010.html">4</a></li>
        <li><a href="ohrada_011.html">5</a></li>
        <li><a href="ohrada_012.html">6</a></li>
        <li><a href="ohrada_013.html">7</a></li>
        <li><a href="ohrada_014.html">8</a></li>
        <li><a href="ohrada_015.html">9</a></li>
        <li><a href="ohrada_016.html">10</a></li>
        <li><a href="ohrada_017.html">11</a></li>
        <li><a href="ohrada_018.html">12</a></li>
        <li><a href="ohrada_019.html">13</a></li>
        <li><a href="ohrada_020.html">14</a></li>
        <li><a href="ohrada_021.html">15</a></li>
        <li><a href="ohrada_022.html">16</a></li>
        <li><a href="ohrada_023.html">17</a></li>
        <li><a href="ohrada_024.html">18</a></li>
        <li><a href="ohrada_025.html">19</a></li>
        <li><a href="ohrada_026.html">20</a></li>
        <li><a href="ohrada_027.html">21</a></li>
        <li><a href="ohrada_028.html">22</a></li>
        <li><a href="ohrada_029.html">23</a></li>
        <li><a href="ohrada_030.html">24</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_025.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">20</span></h1>
        <section>
          <p class="chunk" data-nb-ref-number="2" data-nb-words="109" data-nb-chars="648"><span class="idea" data-nb-ref-number="2" id="idea2" data-nb-words="109" data-nb-chars="648">Venku byl podzim, hrušky rozdělili do&nbsp;čtyř hromádek, na&nbsp;Adamce se&nbsp;zapomnělo. Ořechy padaly, a&nbsp;kdo je&nbsp;sbíral, měl hnědé prsty. Kaštany v&nbsp;tom světě vyhynuly, nikdo je&nbsp;letos nezahlédl. Pomeranče občas přivezou, i&nbsp;citróny, jabka a&nbsp;hrozny. Kaštany nepřivezli; nevědí, co&nbsp;děti na&nbsp;podzim potřebují. Dodali jim pistole kapslovky a&nbsp;tanky na&nbsp;klíček. Děti jsou tady tři&nbsp;– Petr, Ivan a&nbsp;Igor. Trest vypršel, zase si&nbsp;smějí hrát spolu. Přivezli jim i&nbsp;kopací míč, kluci však nekopou, ani tanky a&nbsp;pistolemi se&nbsp;nezabývají, v&nbsp;jednom kuse si&nbsp;hrají na&nbsp;schovávanou. Celé hodiny jsou schovaní, nikdo je&nbsp;nenajde. Tak málo prostoru, a&nbsp;přesto je&nbsp;možno ukrýt se&nbsp;k&nbsp;nenalezení.</span></p>
        </section>
        <section>
          <p class="chunk" data-nb-ref-number="3" data-nb-words="98" data-nb-chars="693"><span class="idea" data-nb-ref-number="3" id="idea3" data-nb-words="98" data-nb-chars="693">Soudruh Bugel je&nbsp;osobně odpovědný za&nbsp;zdárný chod experimentu samému okresnímu tajemníkovi, okresní pak krajskému a&nbsp;ten…, ani nemyslet! Byl to&nbsp;znamenitý nápad čipery Toníka, nazvat pokus s&nbsp;novou společností karanténou. Lidé se&nbsp;neradi podrobují experimentům, dobrovolně by&nbsp;se&nbsp;na&nbsp;to&nbsp;nedali. Koho těší role pokusného králíka, zasvěceného vědě? Kdo se&nbsp;jí&nbsp;obětuje? Leda několik ctižádostivých bláznů. Experiment s&nbsp;novou společností však potřebuje vzorek obecný, namátkou zvolený. Dobrovolníci, ochotní pro věc i&nbsp;život položit, by&nbsp;zkreslili výsledek. Karanténa byla nápadem k&nbsp;nezaplacení. Pokusný vzorek si&nbsp;neuvědomoval, k&nbsp;čemu slouží, karanténě se&nbsp;musí podrobit každý, ve&nbsp;prospěch ostatního lidstva.</span></p>
          <p class="chunk" data-nb-ref-number="4" data-nb-words="102" data-nb-chars="639"><span class="idea" data-nb-ref-number="4" id="idea4" data-nb-words="102" data-nb-chars="639">Tato karanténa se&nbsp;však netýká zasvěcených. A&nbsp;soudruh Bugel je&nbsp;zasvěcený. Je&nbsp;jako lékař, který když nemůže léčit, alespoň dozírá. Vládne nad experimentem, nemůže se&nbsp;ho&nbsp;však přímo účastnit. Je&nbsp;pozorovatelem s&nbsp;nejvyššími pravomocemi&nbsp;– má&nbsp;klíč. Ta&nbsp;skutečnost jej činí poslem z&nbsp;jiného světa. Aniž by&nbsp;o&nbsp;světě mimo ohradu podával zprávy, přináší ho&nbsp;sem nechtěně v&nbsp;šosech kabátu. Upírají se&nbsp;k&nbsp;němu kradmé pohledy všech, nejen přímočaře žíznivé oči Adamcovy. Každá Bugelova věta je&nbsp;zkoumána a&nbsp;mylně dešifrována, z&nbsp;každého pohybu jeho svalstva jsou odečítána lichá poselství zvenku. Alespoň náznak, z&nbsp;něhož by&nbsp;se&nbsp;dalo usoudit, kdy to&nbsp;všechno skončí.</span></p>
          <p class="chunk" data-nb-ref-number="5" data-nb-words="128" data-nb-chars="812"><span class="idea" data-nb-ref-number="5" id="idea5" data-nb-words="128" data-nb-chars="812">První fáze (aniž to&nbsp;postižení tušili) proběhla nadmíru úspěšně. Hlášení napsal Toník, ačkoli neměl ponětí o&nbsp;tom, jak čtyři rodiny a&nbsp;jeden střízlivý opilec tráví za&nbsp;ohradou své dny. Velmi stručné podklady ke&nbsp;sto devadesáti dvoustránkovému rozkladu mu&nbsp;poskytl soudruh Bugel: „Fantasticky to&nbsp;klape, Toníčku, už&nbsp;zpívají, co&nbsp;ti&nbsp;mám povídat. Však už&nbsp;to&nbsp;nějak pěkně sepíšeš sám.“ A&nbsp;čipera Toník napsal takové hlášeníčko, že&nbsp;si&nbsp;tam nahoře zamnuli rukama a&nbsp;přistoupili k&nbsp;fázi druhé, mnohem velkorysejší. Zvláštním kurýrem (jen do&nbsp;rukou adresáta) přišla shora zapečetěná obálka se&nbsp;jménem soudruha Bugela. Uvnitř byly pokyny s&nbsp;razítkem PŘÍSNĚ DŮVĚRNÉ v&nbsp;záhlaví a&nbsp;příkaz „Po přečtení zničit“. Adresátovi se&nbsp;při otevírání obálky třásly ruce, při čtení se&nbsp;mu&nbsp;pohybovaly rty, a&nbsp;když dočetl, rozlil se&nbsp;mu&nbsp;po&nbsp;tváři blažený úsměv.</span></p>
          <p class="chunk" data-nb-ref-number="6" data-nb-words="21" data-nb-chars="151"><span class="idea" data-nb-ref-number="6" id="idea6" data-nb-words="21" data-nb-chars="151">„Experiment nám kvete!“ zaradoval se. „Toníčku, Julčo, stěhujeme se&nbsp;o&nbsp;patro vejš. Zrovna jsem byl jmenovanej nejvyšším referentem pro mimořádné úkoly.“</span></p>
          <p class="chunk" data-nb-ref-number="7" data-nb-words="20" data-nb-chars="149"><span class="idea" data-nb-ref-number="7" id="idea7" data-nb-words="20" data-nb-chars="149">I&nbsp;pan Šlosar byl povýšen, jmenován správcem karantény, neboť ze&nbsp;všech nejhlasitěji a&nbsp;nejnadšeněji zpíval optimistické písně, lahodící Bugelovým uším.</span></p>
          <p class="chunk" data-nb-ref-number="8" data-nb-words="45" data-nb-chars="310"><span class="idea" data-nb-ref-number="8" id="idea8" data-nb-words="45" data-nb-chars="310">„Jako nejvyšší referent pro mimořádné úkoly jsem pověřen nejvýš mimořádnými úkoly a&nbsp;nemám na&nbsp;vás čas,“ zvěstoval Bugel obyvatelům domu při ranním nástupu do&nbsp;zaměstnání. „Svým zástupcem a&nbsp;samosprávcem karantény jmenuju tímto vedoucího uhelných skladů Šlosara, protože mám k&nbsp;tomu svý důvody. Jsou nějaký dotazy?“</span></p>
          <p class="chunk" data-nb-ref-number="9" data-nb-words="11" data-nb-chars="62"><span class="idea" data-nb-ref-number="9" id="idea9" data-nb-words="11" data-nb-chars="62">„Kdy už&nbsp;ta&nbsp;komedie skončí?“ zeptal se&nbsp;za&nbsp;všechny pan Poklidný.</span></p>
          <p class="chunk" data-nb-ref-number="10" data-nb-words="10" data-nb-chars="54"><span class="idea" data-nb-ref-number="10" id="idea10" data-nb-words="10" data-nb-chars="54">„Až skončí, skončí. A&nbsp;na vás, Poklidný, si&nbsp;dám pozor!“</span></p>
          <p class="chunk" data-nb-ref-number="11" data-nb-words="92" data-nb-chars="588"><span class="idea" data-nb-ref-number="11" id="idea11" data-nb-words="92" data-nb-chars="588">Pro pana Šlosara neznamenalo skvělé povýšení nic víc než to, že&nbsp;získal na&nbsp;ceně ve&nbsp;vlastních očích. Jelikož nadále zůstával předmětem experimentu (aniž by&nbsp;to&nbsp;tušil), nezískal s&nbsp;novou funkcí klíč k&nbsp;brance; vyměnil jen pracovní bagančata za&nbsp;hnědé polobotky, jež ho&nbsp;tlačily v&nbsp;nártech. (Ale to&nbsp;nic, časem se&nbsp;rozšmajdají.) A&nbsp;přízeň soudruha nejvyššího referenta pro mimořádné úkoly ho&nbsp;provázela. Při jedné inspekční obchůzce dvora mu&nbsp;soudruh Bugel uznale poklepal na&nbsp;rameno za&nbsp;to, že&nbsp;stanovil denní normu pro všechna pracoviště a&nbsp;její plnění značené barevnými pastelkami vyvěsil na&nbsp;vážní budce.</span></p>
          <p class="chunk" data-nb-ref-number="12" data-nb-words="57" data-nb-chars="371"><span class="idea" data-nb-ref-number="12" id="idea12" data-nb-words="57" data-nb-chars="371">„Jen tak dále, Šlosar,“ pochválil ho&nbsp;a&nbsp;panu Šlosarovi už&nbsp;karanténa vůbec nepřipadala špatná. Chvilky bezbřehého štěstí lze prožít i&nbsp;uvnitř ohrady. Povzbuzen uznáním vymyslel ještě TABULI CTI A&nbsp;HANY. Jména tří nejlepších pracovníků z&nbsp;uplynulého týdne napsal ozdobným písmem a&nbsp;červenou křídou pod slovo CTI a&nbsp;ty, kteří nesplnili normu, načmáral bílou křídou pod slovo HANY.</span></p>
          <p class="chunk" data-nb-ref-number="13" data-nb-words="82" data-nb-chars="571"><span class="idea" data-nb-ref-number="13" id="idea13" data-nb-words="82" data-nb-chars="571">Bugelovo povýšení silně potrefilo chudáka Adamce. Čekával na&nbsp;své dohodnuté láhve dlouho do&nbsp;noci a&nbsp;často se&nbsp;svého dobroditele nedočkal vůbec. Soudruh nejvyšší referent pro mimořádné úkoly byl nadmíru zaneprázdněn. Ztratil o&nbsp;Adamcovo zpravodajství zájem. Byl jinde, povýšen nad příběhy a&nbsp;pletichy domu, jehož počáteční ojedinělost vzala zasvé. Komu tedy donášet, když pan Šlosar, náhradník, je&nbsp;zavřený s&nbsp;nimi a&nbsp;nemůže být zřídlem osvěžujících nápojů? K&nbsp;zbláznění střízlivý opilec zoufale putoval kolem obdélníkového světa s&nbsp;beznadějnou nadějí, že&nbsp;snad někde vypátrá doušek.</span></p>
          <p class="chunk" data-nb-ref-number="14" data-nb-words="55" data-nb-chars="302"><span class="idea" data-nb-ref-number="14" id="idea14" data-nb-words="55" data-nb-chars="302">Bylo ke&nbsp;druhé hodině ranní, konec října, Adamec očekával zázrak u&nbsp;branky do&nbsp;ulice. Noc byla chladná, vplížila se&nbsp;mu&nbsp;pod zimník a&nbsp;zábla v&nbsp;morku kostí. Bože dej, ať&nbsp;dneska přijde a&nbsp;má s&nbsp;sebou láhev! Copak je&nbsp;to&nbsp;lidské, být celý týden nasuchu! I&nbsp;když ho&nbsp;poslední zprávy nezajímají, tahle ho&nbsp;určitě zaujme.</span></p>
          <p class="chunk" data-nb-ref-number="15" data-nb-words="38" data-nb-chars="253"><span class="idea" data-nb-ref-number="15" id="idea15" data-nb-words="38" data-nb-chars="253">Deset minut po&nbsp;druhé uslyšel Adamec slibný zvuk motoru. Nebylo to&nbsp;první auto, které projelo ulicí, dosud žádné však nezastavilo. Pokaždé zabušilo Adamcovo srdce mocněji a&nbsp;trvalo hodnou chvíli, než je&nbsp;uchlácholil. Tentokrát motor umlkl a&nbsp;vytryskla píseň:</span></p>
        </section>
        <section>
          <p class="chunk" data-nb-ref-number="16" data-nb-words="15" data-nb-chars="87"><em><span class="idea" data-nb-ref-number="16" id="idea16" data-nb-words="5" data-nb-chars="30">Já jsem ten zajíček nešťastný,<br></span>
<span class="idea" data-nb-ref-number="17" id="idea17" data-nb-words="4" data-nb-chars="26">svítí mi&nbsp;měsíček přejasný.<br></span>
<span class="idea" data-nb-ref-number="18" id="idea18" data-nb-words="3" data-nb-chars="17">Pospíchám k&nbsp;lesu,<br></span>
<span class="idea" data-nb-ref-number="19" id="idea19" data-nb-words="3" data-nb-chars="14">celý se&nbsp;třesu…</span></em></p>
        </section>
        <section>
          <p class="chunk" data-nb-ref-number="17" data-nb-words="48" data-nb-chars="308"><span class="idea" data-nb-ref-number="20" id="idea20" data-nb-words="48" data-nb-chars="308">Jak hudba sfér lahodil Bugelův sytý hlas Adamcovým uším. Stál vedle krátkého tunelu&nbsp;– uzavřené chodbičky mezi dvojitými dveřmi, jež tu&nbsp;byla zřízena, aby vyloučila třeba jen letmý pohled do&nbsp;ulice. Zpěv ustal a&nbsp;následoval cizí hlas: „Máme vás dovést až&nbsp;nahoru, soudruhu nejvyšší referente pro mimořádné úkoly?“</span></p>
          <p class="chunk" data-nb-ref-number="18" data-nb-words="25" data-nb-chars="168"><span class="idea" data-nb-ref-number="21" id="idea21" data-nb-words="25" data-nb-chars="168">„Neserte mě, hoši,“ ztěžka artikuloval Bugel, „copak jsem opilý? Nikdy nejsem opilý, abyste věděli. Já&nbsp;snesu jako kráva. Tak šup, šup, odjezd, žádný zdržování. Nazdar!“</span></p>
          <p class="chunk" data-nb-ref-number="19" data-nb-words="35" data-nb-chars="227"><span class="idea" data-nb-ref-number="22" id="idea22" data-nb-words="35" data-nb-chars="227">Startér, motor se&nbsp;vzdaloval, ticho. Po&nbsp;dlouhých minutách bezradného šramocení a&nbsp;škrtání zapalovačem se&nbsp;Bugel vbatolil do&nbsp;dvora, z&nbsp;kapsy mu&nbsp;vykukovala objemná, ale prázdná placatá láhev. Adamec na&nbsp;ni&nbsp;upřel zraky a&nbsp;hlasitě polkl.</span></p>
          <p class="chunk" data-nb-ref-number="20" data-nb-words="14" data-nb-chars="72"><span class="idea" data-nb-ref-number="23" id="idea23" data-nb-words="14" data-nb-chars="72">„Nemám nic, už&nbsp;jsem se&nbsp;díval,“ řekl Bugel a&nbsp;sesul se&nbsp;do&nbsp;Adamcovy náruče.</span></p>
          <p class="chunk" data-nb-ref-number="21" data-nb-words="106" data-nb-chars="750"><span class="idea" data-nb-ref-number="24" id="idea24" data-nb-words="106" data-nb-chars="750">A&nbsp;bylo ráno. Drobní kováříčci pilně tepali malinkými kladívky do&nbsp;stříbrných kovadlinek v&nbsp;hlavě soudruha Bugela. Odkudsi se&nbsp;ozývaly cirkulárky a&nbsp;zpěv. Vedle čistě povlečené postele, v&nbsp;níž spočíval, ležel na&nbsp;zemi Adamec, přikrytý prastarým zimníkem. Na&nbsp;tváři blažený úsměv, v&nbsp;náručí prázdnou placatou láhev, spal. Toho rána se&nbsp;soudruh Bugel dověděl strašlivou věc, jež zatřásla samými základy experimentu s&nbsp;novou, lepší společností. Adamcova zpráva se&nbsp;tentokrát netýkala každodenních banalit; tentokrát šlo o&nbsp;samu podstatu ohrady, o&nbsp;narušení karantény trojicí nezodpovědných kluků. Naštěstí byl ještě čas, ještě bylo možno zabránit nejhoršímu. Veškeré zásoby alkoholu se&nbsp;přestěhovaly z&nbsp;Bugelovic spíže do&nbsp;sklepního doupěte bdělého a&nbsp;ostražitého Adamce.</span></p>
          <p class="chunk" data-nb-ref-number="22" data-nb-words="23" data-nb-chars="165"><span class="idea" data-nb-ref-number="25" id="idea25" data-nb-words="23" data-nb-chars="165">Automobil, který měl odvézt soudruha nejvyššího referenta pro mimořádné úkoly do&nbsp;nejvyššího patra radnice, odjel s&nbsp;prázdnou. Mimořádný úkol bylo zapotřebí řešit zde.</span></p>
        </section>
        <section>
          <p class="chunk" data-nb-ref-number="23" data-nb-words="85" data-nb-chars="508"><span class="idea" data-nb-ref-number="26" id="idea26" data-nb-words="85" data-nb-chars="508">O&nbsp;holuby se&nbsp;nikdo nestaral. Ivan s&nbsp;Igorem si&nbsp;věčně hráli na&nbsp;schovávanou, Karin měla v&nbsp;hlavě a&nbsp;často i&nbsp;v&nbsp;náručí Vaška Poklidného a&nbsp;paní Bugelová s&nbsp;holuby nesouhlasila. Soudruhu Bugelovi na&nbsp;ně&nbsp;nezbýval čas. Padací dvířka holubníku zůstávala trvale zvednuta a&nbsp;ptáci si&nbsp;lítali dovnitř a&nbsp;ven, kdy je&nbsp;napadlo. Nikdo na&nbsp;ně&nbsp;nehvízdal, nikdo se&nbsp;s&nbsp;nimi nepolaskal, nikdo se&nbsp;nezajímal o&nbsp;jejich mláďata. Rorýsi koncem léta odcestovali do&nbsp;teplých krajin a&nbsp;holubi se&nbsp;opět jednou domnívali, že&nbsp;jsou svrchovanými pány světa.</span></p>
          <p class="chunk" data-nb-ref-number="24" data-nb-words="125" data-nb-chars="778"><span class="idea" data-nb-ref-number="27" id="idea27" data-nb-words="125" data-nb-chars="778">Toho rána, kdy se&nbsp;Bugel probudil v&nbsp;Adamcově posteli, zpívali už&nbsp;obyvatelé karantény na&nbsp;dvoře uhelných skladů při práci optimistické písně; kromě tří kluků. Ti&nbsp;zrovna probírali v&nbsp;kanceláři způsob odměňování v&nbsp;nejlepším společenském řádu. Každý bude pracovat podle svých schopností a&nbsp;za to&nbsp;dostane, co&nbsp;potřebuje. Igor se&nbsp;těšil na&nbsp;plné kapsy žvýkaček&nbsp;– každou ožvýká po&nbsp;konečný bod sladkosti, pak ji&nbsp;vyplivne a&nbsp;vezme si&nbsp;jinou. Ivan snil o&nbsp;hračkářství, přestěhovaném do&nbsp;jejich bytu, a&nbsp;Petr Staněk o&nbsp;dlouhé cestě na&nbsp;kolotoči, od&nbsp;svítání do&nbsp;tmy. Babička taky nebyla na&nbsp;dvoře uhelných skladů&nbsp;– toulala se&nbsp;sadem; mladé stromky dosud nenesly, jen tu&nbsp;a&nbsp;tam blýskalo mezi listovím v&nbsp;podzimním slunci dozrávající jablíčko. A&nbsp;konečně zpravodaj Adamec: zvolna a&nbsp;důkladně vypíjel svůj honorář.</span></p>
          <p class="chunk" data-nb-ref-number="25" data-nb-words="311" data-nb-chars="1884"><span class="idea" data-nb-ref-number="28" id="idea28" data-nb-words="311" data-nb-chars="1884">V&nbsp;kuchyni na&nbsp;otomanu ležel Bugel a&nbsp;díval se&nbsp;do&nbsp;místa na&nbsp;zdi, kde před mnoha lety visel krucifix. Dnes tam jsou hodiny. Hlava už&nbsp;nebolela, závity šedé kůry se&nbsp;převalovaly, mašinka k&nbsp;myšlení pracovala na&nbsp;plné obrátky. Ručičky se&nbsp;vlekly, velká byla pilnější. Tik tak, tik tak… Ten tikot mu&nbsp;drásal nervy, zvedl ho&nbsp;z&nbsp;otomanu. V&nbsp;obývacím pokoji usedl do&nbsp;křesla a&nbsp;zíral před sebe. Na&nbsp;zdi byla dvouhlavňová brokovnice s&nbsp;pažbou umně vykládanou perletí. Soudruh Bugel se&nbsp;však nekochal pažbou&nbsp;– hlavně ho&nbsp;zaujaly, a&nbsp;obě spouště. Po&nbsp;několika hodinách vystoupil na&nbsp;střechu a&nbsp;rozhlédl se&nbsp;po&nbsp;obloze. Nikde ani mráčku, žádný papírový drak nerušil vybledlou modř podzimního nebe. Jen bílí holubi důstojně brázdili vzduch. Vložil do&nbsp;úst malíčky a&nbsp;pronikavě hvízdl; celé město muselo slyšet ten hvizd, přesto holubi nepřilétli, hlavy neotočili. Pluli si&nbsp;vzduchem dál, páni světa a&nbsp;okolí. Nedbali ani dalších hvizdů svého pána, nejvyššího referenta pro mimořádné úkoly, významného činitele, jehož příkazům se&nbsp;podřizují nejen obyvatelé domu s&nbsp;číslem devatenáct v&nbsp;Nákladní ulici, nejen Toník a&nbsp;sekretářka Julie, nýbrž i&nbsp;významní úředníci, kteří zasedají na&nbsp;radnici v&nbsp;nižších patrech. Ptáci, kteří ho&nbsp;poslouchali v&nbsp;dobách, kdy byl jen bezvýznamným, věčně hladovým holičem, kdy jim vykrádal mláďata z&nbsp;hnízd, mu&nbsp;odepřeli poslušnost. Co&nbsp;se&nbsp;to&nbsp;děje? Sedl si&nbsp;na&nbsp;plechovou střechu, zády se&nbsp;opřel o&nbsp;komín a&nbsp;hlavu zvrátil k&nbsp;obloze, natočen tam, kde se&nbsp;za&nbsp;ohradou dala tušit tržnice. Ohnivá čára vystřelila nad ohradu, míč zůstal zlomek vteřiny v&nbsp;mrtvém bodě a&nbsp;vrátil se&nbsp;zpátky. Ozval se&nbsp;vzdálený jásavý pokřik několika dětských hrdel a&nbsp;snad i&nbsp;potlesk. Bugel složil hlavu do&nbsp;dlaní a&nbsp;setrval v&nbsp;póze zoufalství. Potom vstal, zamkl za&nbsp;sebou poklop na&nbsp;dva západy a&nbsp;zvolna sestupoval po&nbsp;schodech k&nbsp;bytu. V&nbsp;obývacím pokoji sňal ze&nbsp;zdi pušku; odemkl zásuvku psacího stolu, z&nbsp;krabice vyndal dva náboje a&nbsp;vložil je&nbsp;do&nbsp;hlavní.</span></p>
        </section>
        <section>
          <p class="chunk" data-nb-ref-number="26" data-nb-words="124" data-nb-chars="780"><span class="idea" data-nb-ref-number="29" id="idea29" data-nb-words="124" data-nb-chars="780">Když se&nbsp;Petr a&nbsp;dvojčata vynořili z&nbsp;roury ústící do&nbsp;pivovarské strouhy poprvé, byli kluky Leškovými bouřlivě přijati&nbsp;– dřívější nevole a&nbsp;rasové předsudky padly. Bílé tváře přistoupily na&nbsp;pravidla cikánského týmu. Jakmile přiznaly, že&nbsp;jediný a&nbsp;nejlepší způsob kopané je, kdo výš a&nbsp;dál, bylo po&nbsp;nevraživosti. Bratři Leškové byli dokonce ochotni připustit, že&nbsp;lze hrát i&nbsp;s&nbsp;brankami. Jak došlo k&nbsp;úkazu na&nbsp;obloze, jak to, že&nbsp;míč zůstal několik minut viset ve&nbsp;vzduchu, se&nbsp;Petr nedozvěděl. Ani Štefan, původce zázračného výkopu, si&nbsp;to&nbsp;nedokázal vysvětlit. Toho dne, kdy soudruh Bugel neodjel služebním vozem na&nbsp;radnici, podařilo se&nbsp;Petrovi vykopnout skoro tak vysoko jako Štefanovi. Sklidil uznalý potlesk a&nbsp;provolávání slávy z&nbsp;úst bílých i&nbsp;snědých spoluhráčů. Pýchou se&nbsp;mu&nbsp;vzedmula hruď.</span></p>
          <p class="chunk" data-nb-ref-number="27" data-nb-words="122" data-nb-chars="729"><span class="idea" data-nb-ref-number="30" id="idea30" data-nb-words="122" data-nb-chars="729">S&nbsp;hrudí ještě vzedmutou se&nbsp;pak soukal rourou, div mu&nbsp;nebyla malá. Za&nbsp;ním Igor, Ivan poslední. Denně se&nbsp;takto plazili ke&nbsp;svobodě a&nbsp;pak zase zpátky do&nbsp;světa, který jim byl úředně přidělen. Denně takto porušovali zákon jim nepochopitelný, zcela nesmyslný. Našli cestu a&nbsp;ve snu by&nbsp;je&nbsp;bylo nenapadlo ji&nbsp;nevyužít. Věděli, že&nbsp;se&nbsp;to&nbsp;nesmí, a&nbsp;pokud je&nbsp;někdo odhalí, že&nbsp;budou potrestáni. Ale cožpak existuje dostatečný trest, jenž by&nbsp;je&nbsp;mohl odradit od&nbsp;každodenních doušků svěžího vzduchu? Vždyť jsou trestáni trvale a&nbsp;nevědí proč. Nejhorší, co&nbsp;je&nbsp;může potkat: zatrhnou jim výlety. Proto jsou navýsost obezřetní. Než Petr vylezl z&nbsp;chodbičky určené psu Rolfovi, zpod rázu dřeva, rozhlédl se&nbsp;bedlivě, sykl, že&nbsp;je&nbsp;vzduch čistý, a&nbsp;vzpřímil se.</span></p>
          <p class="chunk" data-nb-ref-number="28" data-nb-words="13" data-nb-chars="96"><span class="idea" data-nb-ref-number="31" id="idea31" data-nb-words="13" data-nb-chars="96">Ohlušující třesk. Oheň. Spousta palčivých jehliček ho&nbsp;obrovským tlakem mrštila proti rázu dříví.</span></p>
          <p class="chunk" data-nb-ref-number="29" data-nb-words="21" data-nb-chars="119"><span class="idea" data-nb-ref-number="32" id="idea32" data-nb-words="21" data-nb-chars="119">„Jej!“ vyrazil ze&nbsp;sebe. Tma. Padal do&nbsp;bezedné hloubky. Z&nbsp;velikánské dálky uslyšel další ránu, ale ta&nbsp;se&nbsp;ho&nbsp;už&nbsp;netýkala.</span></p>
        </section>
        <section>
          <p class="chunk" data-nb-ref-number="30" data-nb-words="93" data-nb-chars="632"><span class="idea" data-nb-ref-number="33" id="idea33" data-nb-words="93" data-nb-chars="632">Pan Šlosar, vedoucí uhelných skladů a&nbsp;jmenovaný samosprávce karantény, vyšel z&nbsp;vážní budky na&nbsp;dvoře. S&nbsp;novým postavením přibylo nových úkolů, které si&nbsp;sám vymyslel, aby se&nbsp;měl čím blýsknout před znamenitým člověkem, soudruhem Bugelem. Dneska ho&nbsp;napadlo uspořádat bezplatnou pracovní neděli na&nbsp;počest karantény. Naťukal vyhlášku na&nbsp;stroji a&nbsp;podstatné údaje podtrhl podle pravítka barevnými pastelkami. Věděl, že&nbsp;se&nbsp;nenajde opovážlivec, který by&nbsp;měl odvahu nezúčastnit se&nbsp;dobrovolné směny. V&nbsp;okamžiku, kdy zabodával poslední připínáček a&nbsp;radoval se&nbsp;přitom, že&nbsp;bude pochválen, zaslechl za&nbsp;zády medový alt. Připínáček mu&nbsp;vypadl z&nbsp;rukou.</span></p>
          <p class="chunk" data-nb-ref-number="31" data-nb-words="64" data-nb-chars="357"><span class="idea" data-nb-ref-number="34" id="idea34" data-nb-words="64" data-nb-chars="357">„Nemůžu najít našeho Vaška a&nbsp;bedna je&nbsp;pro jednoho těžká,“ řekla karmínovými ústy paní Poklidná. Následoval ji&nbsp;po&nbsp;schodech dolů a&nbsp;ani nevěděl, jak se&nbsp;dostal na&nbsp;Adamcovu postel. V&nbsp;duchu se&nbsp;modlil, aby neselhal. Taková krásná sousedka, udělaná, taková šance! Zdávalo se&nbsp;mu&nbsp;o&nbsp;ní, a&nbsp;teď ji&nbsp;má&nbsp;v&nbsp;posteli. Ona jeho. Objímá ho, líbá, pohrává si&nbsp;s&nbsp;jeho tělem… A&nbsp;nic.</span></p>
          <p class="chunk" data-nb-ref-number="32" data-nb-words="13" data-nb-chars="109"><span class="idea" data-nb-ref-number="35" id="idea35" data-nb-words="13" data-nb-chars="109">„Takovej chudáček malej, scvrklej, jak mu&nbsp;pomůžeme, chcípáčkovi mrňavýmu?“ šeptala něžně, neztrácejíc naději.</span></p>
          <p class="chunk" data-nb-ref-number="33" data-nb-words="25" data-nb-chars="145"><span class="idea" data-nb-ref-number="36" id="idea36" data-nb-words="25" data-nb-chars="145">Pan Šlosar by&nbsp;se&nbsp;nejraděj i&nbsp;studem propadl. Takhle tedy vypadá konec muže. Zvenku se&nbsp;ozval výstřel. Vztyčili se&nbsp;na&nbsp;posteli. Pak ještě jedna rána.</span></p>
          <p class="chunk" data-nb-ref-number="34" data-nb-words="56" data-nb-chars="354"><span class="idea" data-nb-ref-number="37" id="idea37" data-nb-words="56" data-nb-chars="354">„Někdo střílel,“ řekl pan Šlosar s&nbsp;ulehčením. „Někde blízko, asi na&nbsp;dvoře.“ Vyskočil a&nbsp;natáhl si&nbsp;kalhoty. Tak přeci jenom neztratil tvář. Určitě by&nbsp;se&nbsp;to&nbsp;bylo podařilo, kdyby někdo nablízku dvakrát nevystřelil. Když se&nbsp;střílí ve&nbsp;dvoře uhelných skladů, zábava musí jít stranou. Je&nbsp;třeba zakročit. Pozapínal si&nbsp;knoflíky a&nbsp;potichoučku za&nbsp;sebou zavřel dveře.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ohrada_027.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>